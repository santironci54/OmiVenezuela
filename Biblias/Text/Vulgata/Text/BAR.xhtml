<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -BARUCH</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
 
  <p class="pT1">BARUCH</p>

  <div class="divCap"><a href='BAR.xhtml#BR1_0' class="button">1</a><a href='BAR.xhtml#BR2_0' class="button">2</a><a href='BAR.xhtml#BR3_0' class="button">3</a><a href='BAR.xhtml#BR4_0' class="button">4</a><a href='BAR.xhtml#BR5_0' class="button">5</a><a href='BAR.xhtml#BR6_0' class="button">6</a></div>

  <p class='main' id='BR0_0'></p>

  <h2>INCIPIT LIBER BARUCH</h2>

  <p class='pT4' id='BR1_0'>1</p>

  <p class='Normale'><span class="Versetto" id="BR1_1">1&#160;</span>Et hæc verba libri quæ scripsit Baruch filius Neriæ, filii Maasiæ, filii Sedeciæ, filii Sedei, filii Helciæ, in Babylonia, <span class="Versetto" id="BR1_2">2&#160;</span>in anno quinto, in septimo die mensis, in tempore quo ceperunt Chaldæi Jerusalem, et succenderunt eam igni. <span class="Versetto" id="BR1_3">3&#160;</span>Et legit Baruch verba libri hujus ad aures Jechoniæ filii Joakim regis Juda, et ad aures universi populi venientis ad librum, <span class="Versetto" id="BR1_4">4&#160;</span>et ad aures potentium, filiorum regum, et ad aures presbyterorum, et ad aures populi, a minimo usque ad maximum eorum, omnium habitantium in Babylonia, ad flumen Sodi. <span class="Versetto" id="BR1_5">5&#160;</span>Qui audientes plorabant, et jejunabant, et orabant in conspectu Domini. <span class="Versetto" id="BR1_6">6&#160;</span>Et collegerunt pecuniam, secundum quod potuit uniuscujusque manus, <span class="Versetto" id="BR1_7">7&#160;</span>et miserunt in Jerusalem ad Joakim filium Helciæ filii Salom sacerdotem, et ad sacerdotes, et ad omnem populum qui inventi sunt cum eo in Jerusalem: <span class="Versetto" id="BR1_8">8&#160;</span>cum acciperet vasa templi Domini, quæ ablata fuerant de templo, revocare in terram Juda, decima die mensis Sivan, vasa argentea quæ fecit Sedecias filius Josiæ rex Juda, <span class="Versetto" id="BR1_9">9&#160;</span>posteaquam cepisset Nabuchodonosor rex Babylonis Jechoniam, et principes, et cunctos potentes, et populum terræ, ab Jerusalem, et duxit eos vinctos in Babylonem. <span class="Versetto" id="BR1_10">10&#160;</span>Et dixerunt: Ecce misimus ad vos pecunias, de quibus emite holocautomata et thus: et facite manna, et offerte pro peccato, ad aram Domini Dei nostri: <span class="Versetto" id="BR1_11">11&#160;</span>et orate pro vita Nabuchodonosor regis Babylonis, et pro vita Baltassar filii ejus, ut sint dies eorum sicut dies cæli super terram: <span class="Versetto" id="BR1_12">12&#160;</span>et ut det Dominus virtutem nobis, et illuminet oculos nostros, ut vivamus sub umbra Nabuchodonosor regis Babylonis, et sub umbra Baltassar filii ejus, et serviamus eis multis diebus, et inveniamus gratiam in conspectu eorum. <span class="Versetto" id="BR1_13">13&#160;</span>Et pro nobis ipsis orate ad Dominum Deum nostrum, quia peccavimus Domino Deo nostro, et non est aversus furor ejus a nobis usque in hunc diem. <span class="Versetto" id="BR1_14">14&#160;</span>Et legite librum istum quem misimus ad vos recitari in templo Domini, in die solemni et in die opportuno: <span class="Versetto" id="BR1_15">15&#160;</span>et dicetis: [Domino Deo nostro justitia, nobis autem confusio faciei nostræ, sicut est dies hæc omni Juda, et habitantibus in Jerusalem: <span class="Versetto" id="BR1_16">16&#160;</span>regibus nostris, et principibus nostris, et sacerdotibus nostris, et prophetis nostris, et patribus nostris. <span class="Versetto" id="BR1_17">17&#160;</span>Peccavimus ante Dominum Deum nostrum, et non credidimus, diffidentes in eum: <span class="Versetto" id="BR1_18">18&#160;</span>et non fuimus subjectibiles illi, et non audivimus vocem Domini Dei nostri, ut ambularemus in mandatis ejus, quæ dedit nobis. <span class="Versetto" id="BR1_19">19&#160;</span>A die qua eduxit patres nostros de terra Ægypti, usque ad diem hanc, eramus incredibiles ad Dominum Deum nostrum: et dissipati recessimus, ne audiremus vocem ipsius: <span class="Versetto" id="BR1_20">20&#160;</span>et adhæserunt nobis multa mala et maledictiones quæ constituit Dominus Moysi servo suo, qui eduxit patres nostros de terra Ægypti, dare nobis terram fluentem lac et mel, sicut hodierna die. <span class="Versetto" id="BR1_21">21&#160;</span>Et non audivimus vocem Domini Dei nostri, secundum omnia verba prophetarum quos misit ad nos: <span class="Versetto" id="BR1_22">22&#160;</span>et abivimus unusquisque in sensum cordis nostri maligni, operari diis alienis, facientes mala ante oculos Domini Dei nostri.]</p>

  <p class='pT4' id='BR2_0'>2</p>

  <p class='Normale'><span class="Versetto" id="BR2_1">1&#160;</span>[Propter quod statuit Dominus Deus noster verbum suum, quod locutus est ad nos, et ad judices nostros qui judicaverunt Israël, et ad reges nostros, et ad principes nostros, et ad omnem Israël et Juda: <span class="Versetto" id="BR2_2">2&#160;</span>ut adduceret Dominus super nos mala magna, quæ non sunt facta sub cælo quemadmodum facta sunt in Jerusalem, secundum quæ scripta sunt in lege Moysi, <span class="Versetto" id="BR2_3">3&#160;</span>et manducaret homo carnes filii sui et carnes filiæ suæ. <span class="Versetto" id="BR2_4">4&#160;</span>Et dedit eos sub manu regum omnium qui sunt in circuitu nostro, in improperium et in desolationem in omnibus populis in quibus nos dispersit Dominus: <span class="Versetto" id="BR2_5">5&#160;</span>et facti sumus subtus, et non supra, quia peccavimus Domino Deo nostro, non obaudiendo voci ipsius. <span class="Versetto" id="BR2_6">6&#160;</span>Domino Deo nostro justitia, nobis autem et patribus nostris confusio faciei, sicut est dies hæc: <span class="Versetto" id="BR2_7">7&#160;</span>quia locutus est Dominus super nos omnia mala hæc quæ venerunt super nos: <span class="Versetto" id="BR2_8">8&#160;</span>et non sumus deprecati faciem Domini Dei nostri, ut reverteremur unusquisque nostrum a viis nostris pessimis. <span class="Versetto" id="BR2_9">9&#160;</span>Et vigilavit Dominus in malis, et adduxit ea super nos: quia justus est Dominus in omnibus operibus suis quæ mandavit nobis, <span class="Versetto" id="BR2_10">10&#160;</span>et non audivimus vocem ipsius ut iremus in præceptis Domini, quæ dedit ante faciem nostram.] <span class="Versetto" id="BR2_11">11&#160;</span>[Et nunc, Domine Deus Israël, qui eduxisti populum tuum de terra Ægypti in manu valida, et in signis, et in prodigiis, et in virtute tua magna, et in brachio excelso, et fecisti tibi nomen sicut est dies iste: <span class="Versetto" id="BR2_12">12&#160;</span>peccavimus, impie egimus, inique gessimus, Domine Deus noster, in omnibus justitiis tuis. <span class="Versetto" id="BR2_13">13&#160;</span>Avertatur ira tua a nobis, quia derelicti sumus pauci inter gentes ubi dispersisti nos. <span class="Versetto" id="BR2_14">14&#160;</span>Exaudi, Domine, preces nostras et orationes nostras, et educ nos propter te, et da nobis invenire gratiam ante faciem eorum qui nos abduxerunt: <span class="Versetto" id="BR2_15">15&#160;</span>ut sciat omnis terra quia tu es Dominus Deus noster, et quia nomen tuum invocatum est super Israël, et super genus ipsius. <span class="Versetto" id="BR2_16">16&#160;</span>Respice, Domine, de domo sancta tua in nos, et inclina aurem tuam, et exaudi nos. <span class="Versetto" id="BR2_17">17&#160;</span>Aperi oculos tuos et vide: quia non mortui qui sunt in inferno, quorum spiritus acceptus est a visceribus suis, dabunt honorem et justificationem Domino: <span class="Versetto" id="BR2_18">18&#160;</span>sed anima quæ tristis est super magnitudine mali, et incedit curva et infirma, et oculi deficientes, et anima esuriens, dat tibi gloriam et justitiam Domino. <span class="Versetto" id="BR2_19">19&#160;</span>Quia non secundum justitias patrum nostrorum nos fundimus preces et petimus misericordiam ante conspectum tuum, Domine Deus noster: <span class="Versetto" id="BR2_20">20&#160;</span>sed quia misisti iram tuam et furorem tuum super nos, sicut locutus es in manu puerorum tuorum prophetarum, dicens: <span class="Versetto" id="BR2_21">21&#160;</span>Sic dicit Dominus: Inclinate humerum vestrum et cervicem vestram, et opera facite regi Babylonis, et sedebitis in terra quam dedi patribus vestris. <span class="Versetto" id="BR2_22">22&#160;</span>Quod si non audieritis vocem Domini Dei vestri, operari regi Babyloniæ, defectionem vestram faciam de civitatibus Juda, et a foris Jerusalem, <span class="Versetto" id="BR2_23">23&#160;</span>et auferam a vobis vocem jucunditatis et vocem gaudii, et vocem sponsi et vocem sponsæ, et erit omnis terra sine vestigio ab inhabitantibus eam. <span class="Versetto" id="BR2_24">24&#160;</span>Et non audierunt vocem tuam, ut operarentur regi Babylonis: et statuisti verba tua, quæ locutus es in manibus puerorum tuorum prophetarum, ut transferrentur ossa regum nostrorum et ossa patrum nostrorum de loco suo: <span class="Versetto" id="BR2_25">25&#160;</span>et ecce projecta sunt in calore solis et in gelu noctis, et mortui sunt in doloribus pessimis, in fame et in gladio, et in emissione. <span class="Versetto" id="BR2_26">26&#160;</span>Et posuisti templum in quo invocatum est nomen tuum in ipso sicut hæc dies, propter iniquitatem domus Israël et domus Juda. <span class="Versetto" id="BR2_27">27&#160;</span>Et fecisti in nobis, Domine Deus noster, secundum omnem bonitatem tuam et secundum omnem miserationem tuam illam magnam: <span class="Versetto" id="BR2_28">28&#160;</span>sicut locutus es in manu pueri tui Moysi, in die qua præcepisti ei scribere legem tuam coram filiis Israël, <span class="Versetto" id="BR2_29">29&#160;</span>dicens: Si non audieritis vocem meam, multitudo hæc magna convertetur in minimam inter gentes, quo ego eos dispergam: <span class="Versetto" id="BR2_30">30&#160;</span>quia scio quod me non audiet populus: populus est enim dura cervice. Et convertetur ad cor suum in terra captivitatis suæ, <span class="Versetto" id="BR2_31">31&#160;</span>et scient quia ego sum Dominus Deus eorum: et dabo eis cor, et intelligent; aures, et audient: <span class="Versetto" id="BR2_32">32&#160;</span>et laudabunt me in terra captivitatis suæ, et memores erunt nominis mei, <span class="Versetto" id="BR2_33">33&#160;</span>et avertent se a dorso suo duro, et a malignitatibus suis: quia reminiscentur viam patrum suorum, qui peccaverunt in me. <span class="Versetto" id="BR2_34">34&#160;</span>Et revocabo illos in terram quam juravi patribus eorum, Abraham, Isaac, et Jacob: et dominabuntur ejus, et multiplicabo eos, et non minorabuntur: <span class="Versetto" id="BR2_35">35&#160;</span>et statuam illis testamentum alterum sempiternum, ut sim illis in Deum, et ipsi erunt mihi in populum: et non movebo amplius populum meum, filios Israël, a terra quam dedi illis.]</p>

  <p class='pT4' id='BR3_0'>3</p>

  <p class='Normale'><span class="Versetto" id="BR3_1">1&#160;</span>[Et nunc, Domine omnipotens, Deus Israël, anima in angustiis, et spiritus anxius clamat ad te. <span class="Versetto" id="BR3_2">2&#160;</span>Audi, Domine, et miserere, quia Deus es misericors: et miserere nostri, quia peccavimus ante te: <span class="Versetto" id="BR3_3">3&#160;</span>quia tu sedes in sempiternum, et nos, peribimus in ævum? <span class="Versetto" id="BR3_4">4&#160;</span>Domine omnipotens, Deus Israël, audi nunc orationem mortuorum Israël, et filiorum ipsorum qui peccaverunt ante te, et non audierunt vocem Domini Dei sui, et agglutinata sunt nobis mala. <span class="Versetto" id="BR3_5">5&#160;</span>Noli meminisse iniquitatum patrum nostrorum, sed memento manus tuæ et nominis tui in tempore isto: <span class="Versetto" id="BR3_6">6&#160;</span>quia tu es Dominus Deus noster, et laudabimus te, Domine: <span class="Versetto" id="BR3_7">7&#160;</span>quia propter hoc dedisti timorem tuum in cordibus nostris, et ut invocemus nomen tuum, et laudemus te in captivitate nostra, quia convertimur ab iniquitate patrum nostrorum, qui peccaverunt ante te. <span class="Versetto" id="BR3_8">8&#160;</span>Et ecce nos in captivitate nostra sumus hodie, qua nos dispersisti in improperium, et in maledictum, et in peccatum, secundum omnes iniquitates patrum nostrorum, qui recesserunt a te, Domine Deus noster.] <span class="Versetto" id="BR3_9">9&#160;</span>[Audi, Israël, mandata vitæ: auribus percipe, ut scias prudentiam. <span class="Versetto" id="BR3_10">10&#160;</span>Quid est, Israël, quod in terra inimicorum es, <span class="Versetto" id="BR3_11">11&#160;</span>inveterasti in terra aliena, coinquinatus es cum mortuis, deputatus es cum descendentibus in infernum? <span class="Versetto" id="BR3_12">12&#160;</span>Dereliquisti fontem sapientiæ: <span class="Versetto" id="BR3_13">13&#160;</span>nam si in via Dei ambulasses, habitasses utique in pace sempiterna. <span class="Versetto" id="BR3_14">14&#160;</span>Disce ubi sit prudentia, ubi sit virtus, ubi sit intellectus, ut scias simul ubi sit longiturnitas vitæ et victus, ubi sit lumen oculorum, et pax. <span class="Versetto" id="BR3_15">15&#160;</span>Quis invenit locum ejus? et quis intravit in thesauros ejus? <span class="Versetto" id="BR3_16">16&#160;</span>Ubi sunt principes gentium, et qui dominantur super bestias quæ sunt super terram? <span class="Versetto" id="BR3_17">17&#160;</span>qui in avibus cæli ludunt, <span class="Versetto" id="BR3_18">18&#160;</span>qui argentum thesaurizant, et aurum, in quo confidunt homines, et non est finis acquisitionis eorum? qui argentum fabricant, et solliciti sunt, nec est inventio operum illorum? <span class="Versetto" id="BR3_19">19&#160;</span>Exterminati sunt, et ad inferos descenderunt, et alii loco eorum surrexerunt. <span class="Versetto" id="BR3_20">20&#160;</span>Juvenes viderunt lumen, et habitaverunt super terram, viam autem disciplinæ ignoraverunt, <span class="Versetto" id="BR3_21">21&#160;</span>neque intellexerunt semitas ejus, neque filii eorum susceperunt eam: a facie ipsorum longe facta est; <span class="Versetto" id="BR3_22">22&#160;</span>non est audita in terra Chanaan, neque visa est in Theman. <span class="Versetto" id="BR3_23">23&#160;</span>Filii quoque Agar, qui exquirunt prudentiam quæ de terra est, negotiatores Merrhæ et Theman, et fabulatores, et exquisitores prudentiæ et intelligentiæ: viam autem sapientiæ nescierunt, neque commemorati sunt semitas ejus. <span class="Versetto" id="BR3_24">24&#160;</span>O Israël, quam magna est domus Dei, et ingens locus possessionis ejus ! <span class="Versetto" id="BR3_25">25&#160;</span>magnus est, et non habet finem: excelsus, et immensus. <span class="Versetto" id="BR3_26">26&#160;</span>Ibi fuerunt gigantes nominati illi, qui ab initio fuerunt, statura magna, scientes bellum. <span class="Versetto" id="BR3_27">27&#160;</span>Non hos elegit Dominus, neque viam disciplinæ invenerunt: propterea perierunt, <span class="Versetto" id="BR3_28">28&#160;</span>et quoniam non habuerunt sapientiam, interierunt propter suam insipientiam. <span class="Versetto" id="BR3_29">29&#160;</span>Quis ascendit in cælum, et accepit eam, et eduxit eam de nubibus? <span class="Versetto" id="BR3_30">30&#160;</span>Quis transfretavit mare, et invenit illam, et attulit illam super aurum electum? <span class="Versetto" id="BR3_31">31&#160;</span>Non est qui possit scire vias ejus, neque qui exquirat semitas ejus: <span class="Versetto" id="BR3_32">32&#160;</span>sed qui scit universa novit eam, et adinvenit eam prudentia sua qui præparavit terram in æterno tempore: et replevit eam pecudibus et quadrupedibus <span class="Versetto" id="BR3_33">33&#160;</span>qui emittit lumen, et vadit, et vocavit illud, et obedit illi in tremore. <span class="Versetto" id="BR3_34">34&#160;</span>Stellæ autem dederunt lumen in custodiis suis, et lætatæ sunt: <span class="Versetto" id="BR3_35">35&#160;</span>vocatæ sunt, et dixerunt: Adsumus, et luxerunt ei cum jucunditate, qui fecit illas. <span class="Versetto" id="BR3_36">36&#160;</span>Hic est Deus noster, et non æstimabitur alius adversus eum. <span class="Versetto" id="BR3_37">37&#160;</span>Hic adinvenit omnem viam disciplinæ, et tradidit illam Jacob puero suo, et Israël dilecto suo. <span class="Versetto" id="BR3_38">38&#160;</span>Post hæc in terris visus est, et cum hominibus conversatus est.]</p>

  <p class='pT4' id='BR4_0'>4</p>

  <p class='Normale'><span class="Versetto" id="BR4_1">1&#160;</span>[Hic liber mandatorum Dei, et lex quæ est in æternum: omnes qui tenent eam pervenient ad vitam: qui autem dereliquerunt eam, in mortem. <span class="Versetto" id="BR4_2">2&#160;</span>Convertere, Jacob, et apprehende eam: ambula per viam ad splendorem ejus contra lumen ejus. <span class="Versetto" id="BR4_3">3&#160;</span>Ne tradas alteri gloriam tuam, et dignitatem tuam genti alienæ. <span class="Versetto" id="BR4_4">4&#160;</span>Beati sumus, Israël, quia quæ Deo placent manifesta sunt nobis.] <span class="Versetto" id="BR4_5">5&#160;</span>[Animæquior esto, populus Dei, memorabilis Israël: <span class="Versetto" id="BR4_6">6&#160;</span>venundati estis gentibus non in perditionem: sed propter quod in ira ad iracundiam provocastis Deum, traditi estis adversariis. <span class="Versetto" id="BR4_7">7&#160;</span>Exacerbastis enim eum qui fecit vos, Deum æternum, immolantes dæmoniis, et non Deo. <span class="Versetto" id="BR4_8">8&#160;</span>Obliti enim estis Deum qui nutrivit vos, et contristastis nutricem vestram Jerusalem. <span class="Versetto" id="BR4_9">9&#160;</span>Vidit enim iracundiam a Deo venientem vobis, et dixit: Audite, confines Sion: adduxit enim mihi Deus luctum magnum. <span class="Versetto" id="BR4_10">10&#160;</span>Vidi enim captivitatem populi mei, filiorum meorum et filiarum, quam superduxit illis Æternus. <span class="Versetto" id="BR4_11">11&#160;</span>Nutrivi enim illos cum jucunditate; dimisi autem illos cum fletu et luctu. <span class="Versetto" id="BR4_12">12&#160;</span>Nemo gaudeat super me viduam et desolatam: a multis derelicta sum propter peccata filiorum meorum, quia declinaverunt a lege Dei. <span class="Versetto" id="BR4_13">13&#160;</span>Justitias autem ipsius nescierunt, nec ambulaverunt per vias mandatorum Dei, neque per semitas veritatis ejus cum justitia ingressi sunt. <span class="Versetto" id="BR4_14">14&#160;</span>Veniant confines Sion, et memorentur captivitatem filiorum et filiarum mearum, quam superduxit illis Æternus. <span class="Versetto" id="BR4_15">15&#160;</span>Adduxit enim super illos gentem de longinquo, gentem improbam, et alterius linguæ, <span class="Versetto" id="BR4_16">16&#160;</span>qui non sunt reveriti senem, neque puerorum miserti sunt, et abduxerunt dilectos viduæ, et a filiis unicam desolaverunt. <span class="Versetto" id="BR4_17">17&#160;</span>Ego autem, quid possum adjuvare vos? <span class="Versetto" id="BR4_18">18&#160;</span>qui enim adduxit super vos mala, ipse vos eripiet de manibus inimicorum vestrorum. <span class="Versetto" id="BR4_19">19&#160;</span>Ambulate, filii, ambulate: ego enim derelicta sum sola. <span class="Versetto" id="BR4_20">20&#160;</span>Exui me stola pacis, indui autem me sacco obsecrationis, et clamabo ad Altissimum in diebus meis. <span class="Versetto" id="BR4_21">21&#160;</span>Animæquiores estote, filii; clamate ad Dominum, et eripiet vos de manu principum inimicorum. <span class="Versetto" id="BR4_22">22&#160;</span>Ego enim speravi in æternum salutem vestram, et venit mihi gaudium a Sancto, super misericordia quæ veniet vobis ab æterno salutari nostro. <span class="Versetto" id="BR4_23">23&#160;</span>Emisi enim vos cum luctu et ploratu: reducet autem vos mihi Dominus cum gaudio et jucunditate in sempiternum. <span class="Versetto" id="BR4_24">24&#160;</span>Sicut enim viderunt vicinæ Sion captivitatem vestram a Deo, sic videbunt et in celeritate salutem vestram a Deo, quæ superveniet vobis cum honore magno et splendore æterno. <span class="Versetto" id="BR4_25">25&#160;</span>Filii, patienter sustinete iram quæ supervenit vobis: persecutus est enim te inimicus tuus: sed cito videbis perditionem ipsius, et super cervices ipsius ascendes. <span class="Versetto" id="BR4_26">26&#160;</span>Delicati mei ambulaverunt vias asperas: ducti sunt enim ut grex direptus ab inimicis. <span class="Versetto" id="BR4_27">27&#160;</span>Animæquiores estote, filii, et proclamate ad Dominum: erit enim memoria vestra ab eo qui duxit vos. <span class="Versetto" id="BR4_28">28&#160;</span>Sicut enim fuit sensus vester ut erraretis a Deo, decies tantum iterum convertentes requiretis eum: <span class="Versetto" id="BR4_29">29&#160;</span>qui enim induxit vobis mala, ipse rursum adducet vobis sempiternam jucunditatem cum salute vestra.] <span class="Versetto" id="BR4_30">30&#160;</span>[Animæquior esto, Jerusalem: exhortatur enim te, qui te nominavit. <span class="Versetto" id="BR4_31">31&#160;</span>Nocentes peribunt, qui te vexaverunt: et qui gratulati sunt in tua ruina, punientur. <span class="Versetto" id="BR4_32">32&#160;</span>Civitates quibus servierunt filii tui, punientur, et quæ accepit filios tuos. <span class="Versetto" id="BR4_33">33&#160;</span>Sicut enim gavisa est in tua ruina, et lætata est in casu tuo, sic contristabitur in sua desolatione, <span class="Versetto" id="BR4_34">34&#160;</span>et amputabitur exsultatio multitudinis ejus, et gaudimonium ejus erit in luctum. <span class="Versetto" id="BR4_35">35&#160;</span>Ignis enim superveniet ei ab Æterno in longiturnis diebus, et habitabitur a dæmoniis in multitudine temporis. <span class="Versetto" id="BR4_36">36&#160;</span>Circumspice, Jerusalem, ad orientem, et vide jucunditatem a Deo tibi venientem. <span class="Versetto" id="BR4_37">37&#160;</span>Ecce enim veniunt filii tui, quos dimisisti dispersos: veniunt collecti ab oriente usque ad occidentem, in verbo Sancti, gaudentes in honorem Dei.]</p>

  <p class='pT4' id='BR5_0'>5</p>

  <p class='Normale'><span class="Versetto" id="BR5_1">1&#160;</span>[Exue te, Jerusalem, stola luctus et vexationis tuæ, et indue te decore, et honore ejus, quæ a Deo tibi est, sempiternæ gloriæ. <span class="Versetto" id="BR5_2">2&#160;</span>Circumdabit te Deus diploide justitiæ, et imponet mitram capiti honoris æterni. <span class="Versetto" id="BR5_3">3&#160;</span>Deus enim ostendet splendorem suum in te, omni qui sub cælo est. <span class="Versetto" id="BR5_4">4&#160;</span>Nominabitur enim tibi nomen tuum a Deo in sempiternum: pax justitiæ, et honor pietatis. <span class="Versetto" id="BR5_5">5&#160;</span>Exsurge, Jerusalem, et sta in excelso: et circumspice ad orientem, et vide collectos filios tuos ab oriente sole usque ad occidentem, in verbo Sancti, gaudentes Dei memoria. <span class="Versetto" id="BR5_6">6&#160;</span>Exierunt enim abs te pedibus ducti ab inimicis: adducet autem illos Dominus ad te portatos in honore sicut filios regni: <span class="Versetto" id="BR5_7">7&#160;</span>constituit enim Deus humiliare omnem montem excelsum et rupes perennes, et convalles replere in æqualitatem terræ, ut ambulet Israël diligenter in honorem Dei. <span class="Versetto" id="BR5_8">8&#160;</span>Obumbraverunt autem et silvæ, et omne lignum suavitatis Israël ex mandato Dei. <span class="Versetto" id="BR5_9">9&#160;</span>Adducet enim Deus Israël cum jucunditate in lumine majestatis suæ, cum misericordia et justitia quæ est ex ipso.]</p>

  <p class='pT4' id='BR6_0'>6</p>

  <p class='Normale'><span class="Versetto" id="BR6_1">1&#160;</span>Propter peccata quæ peccastis ante Deum, abducemini in Babyloniam captivi a Nabuchodonosor rege Babylonis. <span class="Versetto" id="BR6_2">2&#160;</span>Ingressi itaque in Babylonem, eritis ibi annis plurimis, et temporibus longis, usque ad generationes septem: post hoc autem educam vos inde cum pace. <span class="Versetto" id="BR6_3">3&#160;</span>Nunc autem videbitis in Babylonia deos aureos et argenteos, et lapideos et ligneos, in humeris portari, ostentantes metum gentibus. <span class="Versetto" id="BR6_4">4&#160;</span>Videte ergo ne et vos similes efficiamini factis alienis, et metuatis, et metus vos capiat in ipsis. <span class="Versetto" id="BR6_5">5&#160;</span>Visa itaque turba de retro et ab ante, adorantes dicite in cordibus vestris: Te oportet adorari, Domine. <span class="Versetto" id="BR6_6">6&#160;</span>Angelus enim meus vobiscum est: ipse autem exquiram animas vestras. <span class="Versetto" id="BR6_7">7&#160;</span>Nam lingua ipsorum polita a fabro; ipsa etiam inaurata et inargentata: falsa sunt, et non possunt loqui. <span class="Versetto" id="BR6_8">8&#160;</span>Et sicut virgini amanti ornamenta, ita accepto auro fabricati sunt. <span class="Versetto" id="BR6_9">9&#160;</span>Coronas certe aureas habent super capita sua dii illorum: unde subtrahunt sacerdotes ab eis aurum et argentum, et erogant illud in semetipsos. <span class="Versetto" id="BR6_10">10&#160;</span>Dant autem et ex ipso prostitutis, et meretrices ornant: et iterum cum receperint illud a meretricibus, ornant deos suos. <span class="Versetto" id="BR6_11">11&#160;</span>Hi autem non liberantur ab ærugine et tinea. <span class="Versetto" id="BR6_12">12&#160;</span>Opertis autem illis veste purpurea, extergunt faciem ipsorum propter pulverem domus qui est plurimus inter eos. <span class="Versetto" id="BR6_13">13&#160;</span>Sceptrum autem habet ut homo, sicut judex regionis, qui in se peccantem non interficit. <span class="Versetto" id="BR6_14">14&#160;</span>Habet etiam in manu gladium et securim, se autem de bello et a latronibus non liberat. Unde vobis notum sit quia non sunt dii: <span class="Versetto" id="BR6_15">15&#160;</span>non ergo timueritis eos. Sicut enim vas hominis confractum inutile efficitur, tales sunt et dii illorum. <span class="Versetto" id="BR6_16">16&#160;</span>Constitutis illis in domo, oculi eorum pleni sunt pulvere a pedibus introëuntium. <span class="Versetto" id="BR6_17">17&#160;</span>Et sicut alicui qui regem offendit circumseptæ sunt januæ, aut sicut ad sepulchrum adductum mortuum: ita tutantur sacerdotes ostia clausuris et seris, ne a latronibus expolientur. <span class="Versetto" id="BR6_18">18&#160;</span>Lucernas accendunt illis, et quidem multas, ex quibus nullam videre possunt: sunt autem sicut trabes in domo. <span class="Versetto" id="BR6_19">19&#160;</span>Corda vero eorum dicunt elingere serpentes qui de terra sunt, dum comedunt eos, et vestimentum ipsorum, et non sentiunt. <span class="Versetto" id="BR6_20">20&#160;</span>Nigræ fiunt facies eorum a fumo qui in domo fit. <span class="Versetto" id="BR6_21">21&#160;</span>Supra corpus eorum et supra caput eorum volant noctuæ, et hirundines, et aves etiam, similiter et cattæ. <span class="Versetto" id="BR6_22">22&#160;</span>Unde sciatis quia non sunt dii: ne ergo timueritis eos. <span class="Versetto" id="BR6_23">23&#160;</span>Aurum etiam quod habent ad speciem est: nisi aliquis exterserit æruginem, non fulgebunt: neque enim dum conflarentur, sentiebant. <span class="Versetto" id="BR6_24">24&#160;</span>Ex omni pretio empta sunt, in quibus spiritus non inest ipsis. <span class="Versetto" id="BR6_25">25&#160;</span>Sine pedibus, in humeris portantur, ostentantes ignobilitatem suam hominibus: confundantur etiam qui colunt ea. <span class="Versetto" id="BR6_26">26&#160;</span>Propterea si ceciderint in terram, a semetipsis non consurgunt: neque si quis eum statuerit rectum, per semetipsum stabit: sed sicut mortuis munera eorum illis apponentur. <span class="Versetto" id="BR6_27">27&#160;</span>Hostias illorum vendunt sacerdotes ipsorum, et abutuntur: similiter et mulieres eorum decerpentes, neque infirmo, neque mendicanti, aliquid impertiunt. <span class="Versetto" id="BR6_28">28&#160;</span>De sacrificiis eorum fœtæ et menstruatæ contingunt. Sciens itaque ex his quia non sunt dii, ne timeatis eos. <span class="Versetto" id="BR6_29">29&#160;</span>Unde enim vocantur dii? quia mulieres apponunt diis argenteis, et aureis, et ligneis: <span class="Versetto" id="BR6_30">30&#160;</span>et in domibus eorum sacerdotes sedent habentes tunicas scissas, et capita et barbam rasam, quorum capita nuda sunt. <span class="Versetto" id="BR6_31">31&#160;</span>Rugiunt autem clamantes contra deos suos sicut in cœna mortui. <span class="Versetto" id="BR6_32">32&#160;</span>Vestimenta eorum auferunt sacerdotes, et vestiunt uxores suas et filios suos. <span class="Versetto" id="BR6_33">33&#160;</span>Neque si quid mali patiuntur ab aliquo, neque si quid boni, poterunt retribuere: neque regem constituere possunt, neque auferre. <span class="Versetto" id="BR6_34">34&#160;</span>Similiter neque dare divitias possunt, neque malum retribuere. Si quis illis votum voverit et non reddiderit, neque hoc requirunt. <span class="Versetto" id="BR6_35">35&#160;</span>Hominem a morte non liberant, neque infirmum a potentiori eripiunt. <span class="Versetto" id="BR6_36">36&#160;</span>Hominem cæcum ad visum non restituunt; de necessitate hominem non liberabunt. <span class="Versetto" id="BR6_37">37&#160;</span>Viduæ non miserebuntur, neque orphanis benefacient. <span class="Versetto" id="BR6_38">38&#160;</span>Lapidibus de monte similes sunt dii illorum, lignei, et lapidei, et aurei, et argentei: qui autem colunt ea, confundentur. <span class="Versetto" id="BR6_39">39&#160;</span>Quomodo ergo æstimandum est aut dicendum illos esse deos? <span class="Versetto" id="BR6_40">40&#160;</span>Adhuc enim ipsis Chaldæis non honorantibus ea: qui cum audierint mutum non posse loqui, offerunt illud ad Bel, postulantes ab eo loqui: <span class="Versetto" id="BR6_41">41&#160;</span>quasi possint sentire qui non habent motum ! Et ipsi, cum intellexerint, relinquent ea: sensum enim non habent ipsi dii illorum. <span class="Versetto" id="BR6_42">42&#160;</span>Mulieres autem circumdatæ funibus in viis sedent, succendentes ossa olivarum: <span class="Versetto" id="BR6_43">43&#160;</span>cum autem aliqua ex ipsis, attracta ab aliquo transeunte, dormierit cum eo, proximæ suæ exprobrat quod ea non sit digna habita, sicut ipsa, neque funis ejus diruptus sit. <span class="Versetto" id="BR6_44">44&#160;</span>Omnia autem quæ illi fiunt, falsa sunt: quomodo æstimandum aut dicendum est illos esse deos? <span class="Versetto" id="BR6_45">45&#160;</span>A fabris autem et ab aurificibus facta sunt: nihil aliud erunt, nisi id quod volunt esse sacerdotes. <span class="Versetto" id="BR6_46">46&#160;</span>Artifices etiam ipsi, qui ea faciunt, non sunt multi temporis: numquid ergo possunt ea, quæ fabricata sunt ab ipsis, esse dii? <span class="Versetto" id="BR6_47">47&#160;</span>Reliquerunt autem falsa et opprobrium postea futuris. <span class="Versetto" id="BR6_48">48&#160;</span>Nam cum supervenerit illis prælium et mala, cogitant sacerdotes apud se ubi se abscondant cum illis. <span class="Versetto" id="BR6_49">49&#160;</span>Quomodo ergo sentiri debeant quoniam dii sunt, qui nec de bello se liberant, neque de malis se eripiunt? <span class="Versetto" id="BR6_50">50&#160;</span>Nam cum sint lignea, inaurata et inargentata, scietur postea quia falsa sunt ab universis gentibus et regibus: quæ manifesta sunt quia non sunt dii, sed opera manuum hominum, et nullum Dei opus cum illis. <span class="Versetto" id="BR6_51">51&#160;</span>Unde ergo notum est quia non sunt dii, sed opera manuum hominum, et nullum Dei opus in ipsis est. <span class="Versetto" id="BR6_52">52&#160;</span>Regem regioni non suscitant, neque pluviam hominibus dabunt. <span class="Versetto" id="BR6_53">53&#160;</span>Judicium quoque non discernent, neque regiones liberabunt ab injuria, quia nihil possunt, sicut corniculæ inter medium cæli et terræ. <span class="Versetto" id="BR6_54">54&#160;</span>Etenim cum inciderit ignis in domum deorum ligneorum, argenteorum et aureorum, sacerdotes quidem ipsorum fugient, et liberabuntur: ipsi vero sicut trabes in medio comburentur. <span class="Versetto" id="BR6_55">55&#160;</span>Regi autem et bello non resistent. Quomodo ergo æstimandum est aut recipiendum quia dii sunt? <span class="Versetto" id="BR6_56">56&#160;</span>Non a furibus, neque a latronibus se liberabunt dii lignei, et lapidei, et inaurati, et inargentati: quibus hi qui fortiores sunt, <span class="Versetto" id="BR6_57">57&#160;</span>aurum et argentum, et vestimentum quo operti sunt, auferent illis, et abibunt, nec sibi auxilium ferent. <span class="Versetto" id="BR6_58">58&#160;</span>Itaque melius est esse regem ostentantem virtutem suam, aut vas in domo utile, in quo gloriabitur qui possidet illud, vel ostium in domo, quod custodit quæ in ipsa sunt, quam falsi dii. <span class="Versetto" id="BR6_59">59&#160;</span>Sol quidem et luna ac sidera, cum sint splendida et emissa ad utilitates, obaudiunt: <span class="Versetto" id="BR6_60">60&#160;</span>similiter et fulgur cum apparuerit, perspicuum est: idipsum autem et spiritus in omni regione spirat: <span class="Versetto" id="BR6_61">61&#160;</span>et nubes, quibus cum imperatum fuerit a Deo perambulare universum orbem, perficiunt quod imperatum est eis: <span class="Versetto" id="BR6_62">62&#160;</span>ignis etiam missus desuper, ut consumat montes et silvas, facit quod præceptum est ei: hæc autem neque speciebus, neque virtutibus, uni eorum similia sunt. <span class="Versetto" id="BR6_63">63&#160;</span>Unde neque existimandum est, neque dicendum illos esse deos, quando non possunt neque judicium judicare, neque quidquam facere hominibus. <span class="Versetto" id="BR6_64">64&#160;</span>Scientes itaque quia non sunt dii, ne ergo timueritis eos. <span class="Versetto" id="BR6_65">65&#160;</span>Neque enim regibus maledicent, neque benedicent. <span class="Versetto" id="BR6_66">66&#160;</span>Signa etiam in cælo gentibus non ostendunt: neque ut sol lucebunt, neque illuminabunt ut luna. <span class="Versetto" id="BR6_67">67&#160;</span>Bestiæ meliores sunt illis, quæ possunt fugere sub tectum ac prodesse sibi. <span class="Versetto" id="BR6_68">68&#160;</span>Nullo itaque modo nobis est manifestum quia sunt dii: propter quod ne timeatis eos. <span class="Versetto" id="BR6_69">69&#160;</span>Nam sicut in cucumerario formido nihil custodit, ita sunt dii illorum lignei, et argentei, et inaurati. <span class="Versetto" id="BR6_70">70&#160;</span>Eodem modo et in horto spina alba, supra quam omnis avis sedet, similiter et mortuo projecto in tenebris, similes sunt dii illorum lignei, et inaurati, et inargentati. <span class="Versetto" id="BR6_71">71&#160;</span>A purpura quoque et murice, quæ supra illos tineant, scietis itaque quia non sunt dii: ipsi etiam postremo comeduntur, et erunt opprobrium in regione. <span class="Versetto" id="BR6_72">72&#160;</span>Melior est homo justus qui non habet simulacra, nam erit longe ab opprobriis.</p>

  <p class="footnote"></p>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>