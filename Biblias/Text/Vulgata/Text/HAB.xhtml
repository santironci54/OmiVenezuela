<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -HABACUC PROPHETA</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">HABACUC PROPHETA</p>

  <div class="divCap"><a href='HAB.xhtml#HK1_0' class="button">1</a><a href='HAB.xhtml#HK2_0' class="button">2</a><a href='HAB.xhtml#HK3_0' class="button">3</a></div>

  <p class='main' id='HK0_0'></p>

  <h2>INCIPIT HABACUC PROPHETA</h2>

  <p class='pT4' id='HK1_0'>1</p>

  <p class='Normale'><span class="Versetto" id="HK1_1">1&#160;</span>Onus quod vidit Habacuc propheta. <span class="Versetto" id="HK1_2">2&#160;</span>[Usquequo, Domine, clamabo, et non exaudies? vociferabor ad te, vim patiens, et non salvabis? <span class="Versetto" id="HK1_3">3&#160;</span>Quare ostendisti mihi iniquitatem et laborem, videre prædam et injustitiam contra me? Et factum est judicium, et contradictio potentior. <span class="Versetto" id="HK1_4">4&#160;</span>Propter hoc lacerata est lex, et non pervenit usque ad finem judicium; quia impius prævalet adversus justum, propterea egreditur judicium perversum. <span class="Versetto" id="HK1_5">5&#160;</span>Aspicite in gentibus, et videte; admiramini, et obstupescite: quia opus factum est in diebus vestris, quod nemo credet cum narrabitur. <span class="Versetto" id="HK1_6">6&#160;</span>Quia ecce ego suscitabo Chaldæos, gentem amaram et velocem, ambulantem super latitudinem terræ, ut possideat tabernacula non sua. <span class="Versetto" id="HK1_7">7&#160;</span>Horribilis et terribilis est: ex semetipsa judicium et onus ejus egredietur. <span class="Versetto" id="HK1_8">8&#160;</span>Leviores pardis equi ejus, et velociores lupis vespertinis: et diffundentur equites ejus: equites namque ejus de longe venient; volabunt quasi aquila festinans ad comedendum. <span class="Versetto" id="HK1_9">9&#160;</span>Omnes ad prædam venient, facies eorum ventus urens; et congregabit quasi arenam captivitatem. <span class="Versetto" id="HK1_10">10&#160;</span>Et ipse de regibus triumphabit, et tyranni ridiculi ejus erunt; ipse super omnem munitionem ridebit, et comportabit aggerem, et capiet eam. <span class="Versetto" id="HK1_11">11&#160;</span>Tunc mutabitur spiritus, et pertransibit, et corruet: hæc est fortitudo ejus dei sui.] <span class="Versetto" id="HK1_12">12&#160;</span>[Numquid non tu a principio, Domine, Deus meus, sancte meus, et non moriemur? Domine, in judicium posuisti eum, et fortem, ut corriperes, fundasti eum. <span class="Versetto" id="HK1_13">13&#160;</span>Mundi sunt oculi tui, ne videas malum, et respicere ad iniquitatem non poteris. Quare respicis super iniqua agentes, et taces devorante impio justiorem se? <span class="Versetto" id="HK1_14">14&#160;</span>Et facies homines quasi pisces maris, et quasi reptile non habens principem. <span class="Versetto" id="HK1_15">15&#160;</span>Totum in hamo sublevavit, traxit illud in sagena sua, et congregavit in rete suum. Super hoc lætabitur, et exsultabit. <span class="Versetto" id="HK1_16">16&#160;</span>Propterea immolabit sagenæ suæ, et sacrificabit reti suo, quia in ipsis incrassata est pars ejus, et cibus ejus electus. <span class="Versetto" id="HK1_17">17&#160;</span>Propter hoc ergo expandit sagenam suam, et semper interficere gentes non parcet.]</p>

  <p class='pT4' id='HK2_0'>2</p>

  <p class='Normale'><span class="Versetto" id="HK2_1">1&#160;</span>[Super custodiam meam stabo, et figam gradum super munitionem: et contemplabor ut videam quid dicatur mihi, et quid respondeam ad arguentem me.] <span class="Versetto" id="HK2_2">2&#160;</span>Et respondit mihi Dominus, et dixit: [Scribe visum, et explana eum super tabulas, ut percurrat qui legerit eum. <span class="Versetto" id="HK2_3">3&#160;</span>Quia adhuc visus procul; et apparebit in finem, et non mentietur: si moram fecerit, exspecta illum, quia veniens veniet, et non tardabit. <span class="Versetto" id="HK2_4">4&#160;</span>Ecce qui incredulus est, non erit recta anima ejus in semetipso; justus autem in fide sua vivet. <span class="Versetto" id="HK2_5">5&#160;</span>Et quomodo vinum potantem decipit, sic erit vir superbus, et non decorabitur: qui dilatavit quasi infernus animam suam, et ipse quasi mors, et non adimpletur: et congregabit ad se omnes gentes, et coacervabit ad se omnes populos. <span class="Versetto" id="HK2_6">6&#160;</span>Numquid non omnes isti super eum parabolam sument, et loquelam ænigmatum ejus, et dicetur: Væ ei qui multiplicat non sua? usquequo et aggravat contra se densum lutum? <span class="Versetto" id="HK2_7">7&#160;</span>Numquid non repente consurgent qui mordeant te, et suscitabuntur lacerantes te, et eris in rapinam eis? <span class="Versetto" id="HK2_8">8&#160;</span>Quia tu spoliasti gentes multas, spoliabunt te omnes qui reliqui fuerint de populis, propter sanguinem hominis, et iniquitatem terræ, civitatis, et omnium habitantium in ea. <span class="Versetto" id="HK2_9">9&#160;</span>Væ qui congregat avaritiam malam domui suæ, ut sit in excelso nidus ejus, et liberari se putat de manu mali ! <span class="Versetto" id="HK2_10">10&#160;</span>Cogitasti confusionem domui tuæ; concidisti populos multos, et peccavit anima tua. <span class="Versetto" id="HK2_11">11&#160;</span>Quia lapis de pariete clamabit, et lignum, quod inter juncturas ædificiorum est, respondebit. <span class="Versetto" id="HK2_12">12&#160;</span>Væ qui ædificat civitatem in sanguinibus, et præparat urbem in iniquitate ! <span class="Versetto" id="HK2_13">13&#160;</span>Numquid non hæc sunt a Domino exercituum? laborabunt enim populi in multo igne, et gentes in vacuum, et deficient. <span class="Versetto" id="HK2_14">14&#160;</span>Quia replebitur terra, ut cognoscant gloriam Domini, quasi aquæ operientes mare. <span class="Versetto" id="HK2_15">15&#160;</span>Væ qui potum dat amico suo mittens fel suum, et inebrians ut aspiciat nuditatem ejus ! <span class="Versetto" id="HK2_16">16&#160;</span>Repletus es ignominia pro gloria; bibe tu quoque, et consopire. Circumdabit te calix dexteræ Domini, et vomitus ignominiæ super gloriam tuam. <span class="Versetto" id="HK2_17">17&#160;</span>Quia iniquitas Libani operiet te, et vastitas animalium deterrebit eos de sanguinibus hominum, et iniquitate terræ, et civitatis, et omnium habitantium in ea. <span class="Versetto" id="HK2_18">18&#160;</span>Quid prodest sculptile, quia sculpsit illud fictor suus, conflatile, et imaginem falsam? quia speravit in figmento fictor ejus, ut faceret simulacra muta. <span class="Versetto" id="HK2_19">19&#160;</span>Væ qui dicit ligno: Expergiscere; Surge, lapidi tacenti ! Numquid ipse docere poterit? ecce iste coopertus est auro et argento, et omnis spiritus non est in visceribus ejus. <span class="Versetto" id="HK2_20">20&#160;</span>Dominus autem in templo sancto suo: sileat a facie ejus omnis terra !]</p>

  <p class='pT4' id='HK3_0'>3</p>

  <p class='Normale'><span class="Versetto" id="HK3_1">1&#160;</span>Oratio Habacuc prophetæ, pro ignorantiis. <span class="Versetto" id="HK3_2">2&#160;</span>[Domine, audivi auditionem tuam, et timui. Domine, opus tuum, in medio annorum vivifica illud; in medio annorum notum facies: cum iratus fueris, misericordiæ recordaberis. <span class="Versetto" id="HK3_3">3&#160;</span>Deus ab austro veniet, et Sanctus de monte Pharan: operuit cælos gloria ejus, et laudis ejus plena est terra. <span class="Versetto" id="HK3_4">4&#160;</span>Splendor ejus ut lux erit, cornua in manibus ejus: ibi abscondita est fortitudo ejus. <span class="Versetto" id="HK3_5">5&#160;</span>Ante faciem ejus ibit mors, et egredietur diabolus ante pedes ejus. <span class="Versetto" id="HK3_6">6&#160;</span>Stetit, et mensus est terram; aspexit, et dissolvit gentes, et contriti sunt montes sæculi: incurvati sunt colles mundi ab itineribus æternitatis ejus. <span class="Versetto" id="HK3_7">7&#160;</span>Pro iniquitate vidi tentoria Æthiopiæ; turbabuntur pelles terræ Madian. <span class="Versetto" id="HK3_8">8&#160;</span>Numquid in fluminibus iratus es, Domine? aut in fluminibus furor tuus? vel in mari indignatio tua? Qui ascendes super equos tuos, et quadrigæ tuæ salvatio. <span class="Versetto" id="HK3_9">9&#160;</span>Suscitans suscitabis arcum tuum, juramenta tribubus quæ locutus es; fluvios scindes terræ. <span class="Versetto" id="HK3_10">10&#160;</span>Viderunt te, et doluerunt montes; gurges aquarum transiit: dedit abyssus vocem suam; altitudo manus suas levavit. <span class="Versetto" id="HK3_11">11&#160;</span>Sol et luna steterunt in habitaculo suo: in luce sagittarum tuarum ibunt, in splendore fulgurantis hastæ tuæ. <span class="Versetto" id="HK3_12">12&#160;</span>In fremitu conculcabis terram; in furore obstupefacies gentes. <span class="Versetto" id="HK3_13">13&#160;</span>Egressus es in salutem populi tui, in salutem cum christo tuo: percussisti caput de domo impii, denudasti fundamentum ejus usque ad collum. <span class="Versetto" id="HK3_14">14&#160;</span>Maledixisti sceptris ejus, capiti bellatorum ejus, venientibus ut turbo ad dispergendum me: exsultatio eorum, sicut ejus qui devorat pauperem in abscondito. <span class="Versetto" id="HK3_15">15&#160;</span>Viam fecisti in mari equis tuis, in luto aquarum multarum. <span class="Versetto" id="HK3_16">16&#160;</span>Audivi, et conturbatus est venter meus; a voce contremuerunt labia mea. Ingrediatur putredo in ossibus meis, et subter me scateat: ut requiescam in die tribulationis, ut ascendam ad populum accinctum nostrum. <span class="Versetto" id="HK3_17">17&#160;</span>Ficus enim non florebit, et non erit germen in vineis; mentietur opus olivæ, et arva non afferent cibum: abscindetur de ovili pecus, et non erit armentum in præsepibus. <span class="Versetto" id="HK3_18">18&#160;</span>Ego autem in Domino gaudebo; et exsultabo in Deo Jesu meo. <span class="Versetto" id="HK3_19">19&#160;</span>Deus Dominus fortitudo mea, et ponet pedes meos quasi cervorum: et super excelsa mea deducet me victor in psalmis canentem.]</p>

  <p class="footnote"></p>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>