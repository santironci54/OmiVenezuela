<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -ABDIAS PROPHETA</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">ABDIAS PROPHETA</p>

  <p class='main' id='OB0_0'></p>

  <h2>INCIPIT ABDIAS PROPHETA</h2>

  <p class='pT4' id='OB1_0'>1</p>

  <p class='Normale'><span class="Versetto" id="OB1_1">1&#160;</span>Visio Abdiæ. [Hæc dicit Dominus Deus ad Edom: Auditum audivimus a Domino, et legatum ad gentes misit: surgite, et consurgamus adversus eum in prælium. <span class="Versetto" id="OB1_2">2&#160;</span>Ecce parvulum dedi te in gentibus: contemptibilis tu es valde. <span class="Versetto" id="OB1_3">3&#160;</span>Superbia cordis tui extulit te, habitantem in scissuris petrarum, exaltantem solium tuum; qui dicis in corde tuo: Quis detrahet me in terram? <span class="Versetto" id="OB1_4">4&#160;</span>Si exaltatus fueris ut aquila, et si inter sidera posueris nidum tuum, inde detraham te, dicit Dominus. <span class="Versetto" id="OB1_5">5&#160;</span>Si fures introissent ad te, si latrones per noctem, quomodo conticuisses? nonne furati essent sufficientia sibi? Si vindemiatores introissent ad te, numquid saltem racemum reliquissent tibi? <span class="Versetto" id="OB1_6">6&#160;</span>Quomodo scrutati sunt Esau; investigaverunt abscondita ejus? <span class="Versetto" id="OB1_7">7&#160;</span>Usque ad terminum emiserunt te: omnes viri fœderis tui illuserunt tibi: invaluerunt adversum te viri pacis tuæ, qui comedunt tecum, ponent insidias subter te; non est prudentia in eo. <span class="Versetto" id="OB1_8">8&#160;</span>Numquid non in die illa, dicit Dominus, perdam sapientes de Idumæa, et prudentiam de monte Esau? <span class="Versetto" id="OB1_9">9&#160;</span>Et timebunt fortes tui a meridie, ut intereat vir de monte Esau. <span class="Versetto" id="OB1_10">10&#160;</span>Propter interfectionem, et propter iniquitatem in fratrem tuum Jacob, operiet te confusio, et peribis in æternum. <span class="Versetto" id="OB1_11">11&#160;</span>In die cum stares adversus eum, quando capiebant alieni exercitum ejus, et extranei ingrediebantur portas ejus, et super Jerusalem mittebant sortem, tu quoque eras quasi unus ex eis. <span class="Versetto" id="OB1_12">12&#160;</span>Et non despicies in die fratris tui, in die peregrinationis ejus: et non lætaberis super filios Juda in die perditionis eorum: et non magnificabis os tuum in die angustiæ. <span class="Versetto" id="OB1_13">13&#160;</span>Neque ingredieris portam populi mei in die ruinæ eorum; neque despicies et tu in malis ejus in die vastitatis illius. Et non emitteris adversus exercitum ejus in die vastitatis illius, <span class="Versetto" id="OB1_14">14&#160;</span>neque stabis in exitibus ut interficias eos qui fugerint, et non concludes reliquos ejus in die tribulationis. <span class="Versetto" id="OB1_15">15&#160;</span>Quoniam juxta est dies Domini super omnes gentes: sicut fecisti, fiet tibi; retributionem tuam convertet in caput tuum. <span class="Versetto" id="OB1_16">16&#160;</span>Quomodo enim bibistis super montem sanctum meum, bibent omnes gentes jugiter: et bibent, et absorbebunt, et erunt quasi non sint. <span class="Versetto" id="OB1_17">17&#160;</span>Et in monte Sion erit salvatio, et erit sanctus; et possidebit domus Jacob eos qui se possederant. <span class="Versetto" id="OB1_18">18&#160;</span>Et erit domus Jacob ignis, et domus Joseph flamma, et domus Esau stipula: et succendentur in eis, et devorabunt eos, et non erunt reliquiæ domus Esau, quia Dominus locutus est. <span class="Versetto" id="OB1_19">19&#160;</span>Et hæreditabunt hi, qui ad austrum sunt, montem Esau, et qui in campestribus, Philisthiim: et possidebunt regionem Ephraim et regionem Samariæ, et Benjamin possidebit Galaad. <span class="Versetto" id="OB1_20">20&#160;</span>Et transmigratio exercitus hujus filiorum Israël, omnia loca Chananæorum usque ad Sareptam: et transmigratio Jerusalem, quæ in Bosphoro est, possidebit civitates austri. <span class="Versetto" id="OB1_21">21&#160;</span>Et ascendent salvatores in montem Sion judicare montem Esau, et erit Domino regnum.]</p>

  <p class="footnote"></p>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>