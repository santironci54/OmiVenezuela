<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -LAMENTATIONES</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">LAMENTATIONES</p>

  <div class="divCap"><a href='LAM.xhtml#LM1_0' class="button">1</a><a href='LAM.xhtml#LM2_0' class="button">2</a><a href='LAM.xhtml#LM3_0' class="button">3</a><a href='LAM.xhtml#LM4_0' class="button">4</a><a href='LAM.xhtml#LM5_0' class="button">5</a></div>

  <p class='main' id='LM0_0'></p>

  <h2>LAMENTATIONES</h2>

  <p class='pT4' id='LM1_0'>1</p>

  <p class='Normale'><span class="Versetto" id="LM1_1">1&#160;</span><span class='it'>Prologus</span> Et factum est, postquam in captivitatem redactus est Israël, et Jerusalem deserta est, sedit Jeremias propheta flens, et planxit lamentatione hac in Jerusalem: et amaro animo suspirans et ejulans, dixit: [<span class='it'>Aleph</span> Quomodo sedet sola civitas plena populo ! Facta est quasi vidua domina gentium; princeps provinciarum facta est sub tributo. <span class="Versetto" id="LM1_2">2&#160;</span><span class='it'>Beth</span> Plorans ploravit in nocte, et lacrimæ ejus in maxillis ejus: non est qui consoletur eam ex omnibus caris ejus; omnes amici ejus spreverunt eam, et facti sunt ei inimici. <span class="Versetto" id="LM1_3">3&#160;</span><span class='it'>Ghimel</span> Migravit Judas propter afflictionem, et multitudinem servitutis; habitavit inter gentes, nec invenit requiem: omnes persecutores ejus apprehenderunt eam inter angustias. <span class="Versetto" id="LM1_4">4&#160;</span><span class='it'>Daleth</span> Viæ Sion lugent, eo quod non sint qui veniant ad solemnitatem: omnes portæ ejus destructæ, sacerdotes ejus gementes; virgines ejus squalidæ, et ipsa oppressa amaritudine. <span class="Versetto" id="LM1_5">5&#160;</span><span class='it'>He</span> Facti sunt hostes ejus in capite; inimici ejus locupletati sunt: quia Dominus locutus est super eam propter multitudinem iniquitatum ejus. Parvuli ejus ducti sunt in captivitatem ante faciem tribulantis. <span class="Versetto" id="LM1_6">6&#160;</span><span class='it'>Vau</span> Et egressus est a filia Sion omnis decor ejus; facti sunt principes ejus velut arietes non invenientes pascua, et abierunt absque fortitudine ante faciem subsequentis. <span class="Versetto" id="LM1_7">7&#160;</span><span class='it'>Zain</span> Recordata est Jerusalem dierum afflictionis suæ, et prævaricationis, omnium desiderabilium suorum, quæ habuerat a diebus antiquis, cum caderet populus ejus in manu hostili, et non esset auxiliator: viderunt eam hostes, et deriserunt sabbata ejus. <span class="Versetto" id="LM1_8">8&#160;</span><span class='it'>Heth</span> Peccatum peccavit Jerusalem, propterea instabilis facta est; omnes qui glorificabant eam spreverunt illam, quia viderunt ignominiam ejus: ipsa autem gemens conversa est retrorsum. <span class="Versetto" id="LM1_9">9&#160;</span><span class='it'>Teth</span> Sordes ejus in pedibus ejus, nec recordata est finis sui; deposita est vehementer, non habens consolatorem. Vide, Domine, afflictionem meam, quoniam erectus est inimicus. <span class="Versetto" id="LM1_10">10&#160;</span><span class='it'>Jod</span> Manum suam misit hostis ad omnia desiderabilia ejus, quia vidit gentes ingressas sanctuarium suum, de quibus præceperas ne intrarent in ecclesiam tuam. <span class="Versetto" id="LM1_11">11&#160;</span><span class='it'>Caph</span> Omnis populus ejus gemens, et quærens panem; dederunt pretiosa quæque pro cibo ad refocillandam animam. Vide, Domine, et considera quoniam facta sum vilis ! <span class="Versetto" id="LM1_12">12&#160;</span><span class='it'>Lamed</span> O vos omnes qui transitis per viam, attendite, et videte si est dolor sicut dolor meus ! quoniam vindemiavit me, ut locutus est Dominus, in die iræ furoris sui. <span class="Versetto" id="LM1_13">13&#160;</span><span class='it'>Mem</span> De excelso misit ignem in ossibus meis, et erudivit me: expandit rete pedibus meis, convertit me retrorsum; posuit me desolatam, tota die mœrore confectam. <span class="Versetto" id="LM1_14">14&#160;</span><span class='it'>Nun</span> Vigilavit jugum iniquitatum mearum; in manu ejus convolutæ sunt, et impositæ collo meo. Infirmata est virtus mea: dedit me Dominus in manu de qua non potero surgere. <span class="Versetto" id="LM1_15">15&#160;</span><span class='it'>Samech</span> Abstulit omnes magnificos meos Dominus de medio mei; vocavit adversum me tempus ut contereret electos meos. Torcular calcavit Dominus virgini filiæ Juda. <span class="Versetto" id="LM1_16">16&#160;</span><span class='it'>Ain</span> Idcirco ego plorans, et oculus meus deducens aquas, quia longe factus est a me consolator, convertens animam meam. Facti sunt filii mei perditi, quoniam invaluit inimicus. <span class="Versetto" id="LM1_17">17&#160;</span><span class='it'>Phe</span> Expandit Sion manus suas; non est qui consoletur eam. Mandavit Dominus adversum Jacob in circuitu ejus hostes ejus; facta est Jerusalem quasi polluta menstruis inter eos. <span class="Versetto" id="LM1_18">18&#160;</span><span class='it'>Sade</span> Justus est Dominus, quia os ejus ad iracundiam provocavi. Audite, obsecro, universi populi, et videte dolorem meum: virgines meæ et juvenes mei abierunt in captivitatem. <span class="Versetto" id="LM1_19">19&#160;</span><span class='it'>Coph</span> Vocavi amicos meos, et ipsi deceperunt me; sacerdotes mei et senes mei in urbe consumpti sunt, quia quæsierunt cibum sibi ut refocillarent animam suam. <span class="Versetto" id="LM1_20">20&#160;</span><span class='it'>Res</span> Vide, Domine, quoniam tribulor: conturbatus est venter meus, subversum est cor meum in memetipsa, quoniam amaritudine plena sum. Foris interfecit gladius, et domi mors similis est. <span class="Versetto" id="LM1_21">21&#160;</span><span class='it'>Sin</span> Audierunt quia ingemisco ego, et non est qui consoletur me; omnes inimici mei audierunt malum meum, lætati sunt quoniam tu fecisti: adduxisti diem consolationis, et fient similes mei. <span class="Versetto" id="LM1_22">22&#160;</span><span class='it'>Thau</span> Ingrediatur omne malum eorum coram te: et vindemia eos, sicut vindemiasti me propter omnes iniquitates meas: multi enim gemitus mei, et cor meum mœrens.]</p>

  <p class='pT4' id='LM2_0'>2</p>

  <p class='Normale'><span class="Versetto" id="LM2_1">1&#160;</span>[<span class='it'>Aleph</span> Quomodo obtexit caligine in furore suo Dominus filiam Sion; projecit de cælo in terram inclytam Israël, et non est recordatus scabelli pedum suorum in die furoris sui ! <span class="Versetto" id="LM2_2">2&#160;</span><span class='it'>Beth</span> Præcipitavit Dominus, nec pepercit omnia speciosa Jacob: destruxit in furore suo munitiones virginis Juda, et dejecit in terram; polluit regnum et principes ejus. <span class="Versetto" id="LM2_3">3&#160;</span><span class='it'>Ghimel</span> Confregit in ira furoris sui omne cornu Israël; avertit retrorsum dexteram suam a facie inimici, et succendit in Jacob quasi ignem flammæ devorantis in gyro. <span class="Versetto" id="LM2_4">4&#160;</span><span class='it'>Daleth</span> Tetendit arcum suum quasi inimicus, firmavit dexteram suam quasi hostis, et occidit omne quod pulchrum erat visu in tabernaculo filiæ Sion; effudit quasi ignem indignationem suam. <span class="Versetto" id="LM2_5">5&#160;</span><span class='it'>He</span> Factus est Dominus velut inimicus, præcipitavit Israël: præcipitavit omnia mœnia ejus, dissipavit munitiones ejus, et replevit in filia Juda humiliatum et humiliatam. <span class="Versetto" id="LM2_6">6&#160;</span><span class='it'>Vau</span> Et dissipavit quasi hortum tentorium suum; demolitus est tabernaculum suum. Oblivioni tradidit Dominus in Sion festivitatem et sabbatum; et in opprobrium, et in indignationem furoris sui, regem et sacerdotem. <span class="Versetto" id="LM2_7">7&#160;</span><span class='it'>Zain</span> Repulit Dominus altare suum; maledixit sanctificationi suæ: tradidit in manu inimici muros turrium ejus. Vocem dederunt in domo Domini sicut in die solemni. <span class="Versetto" id="LM2_8">8&#160;</span><span class='it'>Heth</span> Cogitavit Dominus dissipare murum filiæ Sion; tetendit funiculum suum, et non avertit manum suam a perditione: luxitque antemurale, et murus pariter dissipatus est. <span class="Versetto" id="LM2_9">9&#160;</span><span class='it'>Teth</span> Defixæ sunt in terra portæ ejus, perdidit et contrivit vectes ejus; regem ejus et principes ejus in gentibus: non est lex, et prophetæ ejus non invenerunt visionem a Domino. <span class="Versetto" id="LM2_10">10&#160;</span><span class='it'>Jod</span> Sederunt in terra, conticuerunt senes filiæ Sion; consperserunt cinere capita sua, accincti sunt ciliciis: abjecerunt in terram capita sua virgines Jerusalem. <span class="Versetto" id="LM2_11">11&#160;</span><span class='it'>Caph</span> Defecerunt præ lacrimis oculi mei, conturbata sunt viscera mea; effusum est in terra jecur meum super contritione filiæ populi mei, cum deficeret parvulus et lactens in plateis oppidi. <span class="Versetto" id="LM2_12">12&#160;</span><span class='it'>Lamed</span> Matribus suis dixerunt: Ubi est triticum et vinum? cum deficerent quasi vulnerati in plateis civitatis, cum exhalarent animas suas in sinu matrum suarum. <span class="Versetto" id="LM2_13">13&#160;</span><span class='it'>Mem</span> Cui comparabo te, vel cui assimilabo te, filia Jerusalem? cui exæquabo te, et consolabor te, virgo, filia Sion? magna est enim velut mare contritio tua: quis medebitur tui? <span class="Versetto" id="LM2_14">14&#160;</span><span class='it'>Nun</span> Prophetæ tui viderunt tibi falsa et stulta; nec aperiebant iniquitatem tuam, ut te ad pœnitentiam provocarent; viderunt autem tibi assumptiones falsas, et ejectiones. <span class="Versetto" id="LM2_15">15&#160;</span><span class='it'>Samech</span> Plauserunt super te manibus omnes transeuntes per viam; sibilaverunt et moverunt caput suum super filiam Jerusalem: Hæccine est urbs, dicentes, perfecti decoris, gaudium universæ terræ? <span class="Versetto" id="LM2_16">16&#160;</span><span class='it'>Phe</span> Aperuerunt super te os suum omnes inimici tui: sibilaverunt, et fremuerunt dentibus, et dixerunt: Devorabimus: en ista est dies quam exspectabamus; invenimus, vidimus. <span class="Versetto" id="LM2_17">17&#160;</span><span class='it'>Ain</span> Fecit Dominus quæ cogitavit; complevit sermonem suum, quem præceperat a diebus antiquis: destruxit, et non pepercit, et lætificavit super te inimicum, et exaltavit cornu hostium tuorum. <span class="Versetto" id="LM2_18">18&#160;</span><span class='it'>Sade</span> Clamavit cor eorum ad Dominum super muros filiæ Sion: Deduc quasi torrentem lacrimas per diem et noctem; non des requiem tibi, neque taceat pupilla oculi tui. <span class="Versetto" id="LM2_19">19&#160;</span><span class='it'>Coph</span> Consurge, lauda in nocte, in principio vigiliarum; effunde sicut aquam cor tuum ante conspectum Domini: leva ad eum manus tuas pro anima parvulorum tuorum, qui defecerunt in fame in capite omnium compitorum. <span class="Versetto" id="LM2_20">20&#160;</span><span class='it'>Res</span> Vide, Domine, et considera quem vindemiaveris ita. Ergone comedent mulieres fructum suum, parvulos ad mensuram palmæ? si occiditur in sanctuario Domini sacerdos et propheta? <span class="Versetto" id="LM2_21">21&#160;</span><span class='it'>Sin</span> Jacuerunt in terra foris puer et senex; virgines meæ et juvenes mei ceciderunt in gladio: interfecisti in die furoris tui, percussisti, nec misertus es. <span class="Versetto" id="LM2_22">22&#160;</span><span class='it'>Thau</span> Vocasti quasi ad diem solemnem, qui terrerent me de circuitu; et non fuit in die furoris Domini qui effugeret, et relinqueretur: quos educavi et enutrivi, inimicus meus consumpsit eos.]</p>

  <p class='pT4' id='LM3_0'>3</p>

  <p class='Normale'><span class="Versetto" id="LM3_1">1&#160;</span>[<span class='it'>Aleph</span> Ego vir videns paupertatem meam in virga indignationis ejus. <span class="Versetto" id="LM3_2">2&#160;</span><span class='it'>Aleph</span> Me minavit, et adduxit in tenebras, et non in lucem. <span class="Versetto" id="LM3_3">3&#160;</span><span class='it'>Aleph</span> Tantum in me vertit et convertit manum suam tota die. <span class="Versetto" id="LM3_4">4&#160;</span><span class='it'>Beth</span> Vetustam fecit pellem meam et carnem meam; contrivit ossa mea. <span class="Versetto" id="LM3_5">5&#160;</span><span class='it'>Beth</span> Ædificavit in gyro meo, et circumdedit me felle et labore. <span class="Versetto" id="LM3_6">6&#160;</span><span class='it'>Beth</span> In tenebrosis collocavit me, quasi mortuos sempiternos. <span class="Versetto" id="LM3_7">7&#160;</span><span class='it'>Ghimel</span> Circumædificavit adversum me, ut non egrediar; aggravavit compedem meum. <span class="Versetto" id="LM3_8">8&#160;</span><span class='it'>Ghimel</span> Sed et cum clamavero, et rogavero, exclusit orationem meam. <span class="Versetto" id="LM3_9">9&#160;</span><span class='it'>Ghimel</span> Conclusit vias meas lapidibus quadris; semitas meas subvertit. <span class="Versetto" id="LM3_10">10&#160;</span><span class='it'>Daleth</span> Ursus insidians factus est mihi, leo in absconditis. <span class="Versetto" id="LM3_11">11&#160;</span><span class='it'>Daleth</span> Semitas meas subvertit, et confregit me; posuit me desolatam. <span class="Versetto" id="LM3_12">12&#160;</span><span class='it'>Daleth</span> Tetendit arcum suum, et posuit me quasi signum ad sagittam. <span class="Versetto" id="LM3_13">13&#160;</span><span class='it'>He</span> Misit in renibus meis filias pharetræ suæ. <span class="Versetto" id="LM3_14">14&#160;</span><span class='it'>He</span> Factus sum in derisum omni populo meo, canticum eorum tota die. <span class="Versetto" id="LM3_15">15&#160;</span><span class='it'>He</span> Replevit me amaritudinibus; inebriavit me absinthio. <span class="Versetto" id="LM3_16">16&#160;</span><span class='it'>Vau</span> Et fregit ad numerum dentes meos; cibavit me cinere. <span class="Versetto" id="LM3_17">17&#160;</span><span class='it'>Vau</span> Et repulsa est a pace anima mea; oblitus sum bonorum. <span class="Versetto" id="LM3_18">18&#160;</span><span class='it'>Vau</span> Et dixi: Periit finis meus, et spes mea a Domino. <span class="Versetto" id="LM3_19">19&#160;</span><span class='it'>Zain</span> Recordare paupertatis, et transgressionis meæ, absinthii et fellis. <span class="Versetto" id="LM3_20">20&#160;</span><span class='it'>Zain</span> Memoria memor ero, et tabescet in me anima mea. <span class="Versetto" id="LM3_21">21&#160;</span><span class='it'>Zain</span> Hæc recolens in corde meo, ideo sperabo. <span class="Versetto" id="LM3_22">22&#160;</span><span class='it'>Heth</span> Misericordiæ Domini, quia non sumus consumpti; quia non defecerunt miserationes ejus. <span class="Versetto" id="LM3_23">23&#160;</span><span class='it'>Heth</span> Novi diluculo, multa est fides tua. <span class="Versetto" id="LM3_24">24&#160;</span><span class='it'>Heth</span> Pars mea Dominus, dixit anima mea; propterea exspectabo eum. <span class="Versetto" id="LM3_25">25&#160;</span><span class='it'>Teth</span> Bonus est Dominus sperantibus in eum, animæ quærenti illum. <span class="Versetto" id="LM3_26">26&#160;</span><span class='it'>Teth</span> Bonum est præstolari cum silentio salutare Dei. <span class="Versetto" id="LM3_27">27&#160;</span><span class='it'>Teth</span> Bonum est viro cum portaverit jugum ab adolescentia sua. <span class="Versetto" id="LM3_28">28&#160;</span><span class='it'>Jod</span> Sedebit solitarius, et tacebit, quia levavit super se. <span class="Versetto" id="LM3_29">29&#160;</span><span class='it'>Jod</span> Ponet in pulvere os suum, si forte sit spes. <span class="Versetto" id="LM3_30">30&#160;</span><span class='it'>Jod</span> Dabit percutienti se maxillam: saturabitur opprobriis. <span class="Versetto" id="LM3_31">31&#160;</span><span class='it'>Caph</span> Quia non repellet in sempiternum Dominus. <span class="Versetto" id="LM3_32">32&#160;</span><span class='it'>Caph</span> Quia si abjecit, et miserebitur, secundum multitudinem misericordiarum suarum. <span class="Versetto" id="LM3_33">33&#160;</span><span class='it'>Caph</span> Non enim humiliavit ex corde suo et abjecit filios hominum. <span class="Versetto" id="LM3_34">34&#160;</span><span class='it'>Lamed</span> Ut conteret sub pedibus suis omnes vinctos terræ. <span class="Versetto" id="LM3_35">35&#160;</span><span class='it'>Lamed</span> Ut declinaret judicium viri in conspectu vultus Altissimi. <span class="Versetto" id="LM3_36">36&#160;</span><span class='it'>Lamed</span> Ut perverteret hominem in judicio suo; Dominus ignoravit. <span class="Versetto" id="LM3_37">37&#160;</span><span class='it'>Mem</span> Quis est iste qui dixit ut fieret, Domino non jubente? <span class="Versetto" id="LM3_38">38&#160;</span><span class='it'>Mem</span> Ex ore Altissimi non egredientur nec mala nec bona? <span class="Versetto" id="LM3_39">39&#160;</span><span class='it'>Mem</span> Quid murmuravit homo vivens, vir pro peccatis suis? <span class="Versetto" id="LM3_40">40&#160;</span><span class='it'>Nun</span> Scrutemur vias nostras, et quæramus, et revertamur ad Dominum. <span class="Versetto" id="LM3_41">41&#160;</span><span class='it'>Nun</span> Levemus corda nostra cum manibus ad Dominum in cælos. <span class="Versetto" id="LM3_42">42&#160;</span><span class='it'>Nun</span> Nos inique egimus, et ad iracundiam provocavimus; idcirco tu inexorabilis es. <span class="Versetto" id="LM3_43">43&#160;</span><span class='it'>Samech</span> Operuisti in furore, et percussisti nos; occidisti, nec pepercisti. <span class="Versetto" id="LM3_44">44&#160;</span><span class='it'>Samech</span> Opposuisti nubem tibi, ne transeat oratio. <span class="Versetto" id="LM3_45">45&#160;</span><span class='it'>Samech</span> Eradicationem et abjectionem posuisti me in medio populorum. <span class="Versetto" id="LM3_46">46&#160;</span><span class='it'>Phe</span> Aperuerunt super nos os suum omnes inimici. <span class="Versetto" id="LM3_47">47&#160;</span><span class='it'>Phe</span> Formido et laqueus facta est nobis vaticinatio, et contritio. <span class="Versetto" id="LM3_48">48&#160;</span><span class='it'>Phe</span> Divisiones aquarum deduxit oculus meus, in contritione filiæ populi mei. <span class="Versetto" id="LM3_49">49&#160;</span><span class='it'>Ain</span> Oculus meus afflictus est, nec tacuit, eo quod non esset requies. <span class="Versetto" id="LM3_50">50&#160;</span><span class='it'>Ain</span> Donec respiceret et videret Dominus de cælis. <span class="Versetto" id="LM3_51">51&#160;</span><span class='it'>Ain</span> Oculus meus deprædatus est animam meam in cunctis filiabus urbis meæ. <span class="Versetto" id="LM3_52">52&#160;</span><span class='it'>Sade</span> Venatione ceperunt me quasi avem inimici mei gratis. <span class="Versetto" id="LM3_53">53&#160;</span><span class='it'>Sade</span> Lapsa est in lacum vita mea, et posuerunt lapidem super me. <span class="Versetto" id="LM3_54">54&#160;</span><span class='it'>Sade</span> Inundaverunt aquæ super caput meum; dixi: Perii. <span class="Versetto" id="LM3_55">55&#160;</span><span class='it'>Coph</span> Invocavi nomen tuum, Domine, de lacu novissimo. <span class="Versetto" id="LM3_56">56&#160;</span><span class='it'>Coph</span> Vocem meam audisti; ne avertas aurem tuam a singultu meo et clamoribus. <span class="Versetto" id="LM3_57">57&#160;</span><span class='it'>Coph</span> Appropinquasti in die quando invocavi te; dixisti: Ne timeas. <span class="Versetto" id="LM3_58">58&#160;</span><span class='it'>Res</span> Judicasti, Domine, causam animæ meæ, redemptor vitæ meæ. <span class="Versetto" id="LM3_59">59&#160;</span><span class='it'>Res</span> Vidisti, Domine, iniquitatem illorum adversum me: judica judicium meum. <span class="Versetto" id="LM3_60">60&#160;</span><span class='it'>Res</span> Vidisti omnem furorem, universas cogitationes eorum adversum me. <span class="Versetto" id="LM3_61">61&#160;</span><span class='it'>Sin</span> Audisti opprobrium eorum, Domine, omnes cogitationes eorum adversum me. <span class="Versetto" id="LM3_62">62&#160;</span><span class='it'>Sin</span> Labia insurgentium mihi, et meditationes eorum adversum me tota die. <span class="Versetto" id="LM3_63">63&#160;</span><span class='it'>Sin</span> Sessionem eorum et resurrectionem eorum vide; ego sum psalmus eorum. <span class="Versetto" id="LM3_64">64&#160;</span><span class='it'>Thau</span> Redes eis vicem, Domine, juxta opera manuum suarum. <span class="Versetto" id="LM3_65">65&#160;</span><span class='it'>Thau</span> Dabis eis scutum cordis, laborem tuum. <span class="Versetto" id="LM3_66">66&#160;</span><span class='it'>Thau</span> Persequeris in furore, et conteres eos sub cælis, Domine.]</p>

  <p class='pT4' id='LM4_0'>4</p>

  <p class='Normale'><span class="Versetto" id="LM4_1">1&#160;</span>[<span class='it'>Aleph</span> Quomodo obscuratum est aurum, mutatus est color optimus ! dispersi sunt lapides sanctuarii in capite omnium platearum ! <span class="Versetto" id="LM4_2">2&#160;</span><span class='it'>Beth</span> Filii Sion inclyti, et amicti auro primo: quomodo reputati sunt in vasa testea, opus manuum figuli ! <span class="Versetto" id="LM4_3">3&#160;</span><span class='it'>Ghimel</span> Sed et lamiæ nudaverunt mammam, lactaverunt catulos suos: filia populi mei crudelis quasi struthio in deserto. <span class="Versetto" id="LM4_4">4&#160;</span><span class='it'>Daleth</span> Adhæsit lingua lactentis ad palatum ejus in siti; parvuli petierunt panem, et non erat qui frangeret eis. <span class="Versetto" id="LM4_5">5&#160;</span><span class='it'>He</span> Qui vescebantur voluptuose, interierunt in viis; qui nutriebantur in croceis, amplexati sunt stercora. <span class="Versetto" id="LM4_6">6&#160;</span><span class='it'>Vau</span> Et major effecta est iniquitas filiæ populi mei peccato Sodomorum, quæ subversa est in momento, et non ceperunt in ea manus. <span class="Versetto" id="LM4_7">7&#160;</span><span class='it'>Zain</span> Candidiores Nazaræi ejus nive, nitidiores lacte, rubicundiores ebore antiquo, sapphiro pulchriores. <span class="Versetto" id="LM4_8">8&#160;</span><span class='it'>Heth</span> Denigrata est super carbones facies eorum et non sunt cogniti in plateis; adhæsit cutis eorum ossibus: aruit, et facta est quasi lignum. <span class="Versetto" id="LM4_9">9&#160;</span><span class='it'>Teth</span> Melius fuit occisis gladio quam interfectis fame, quoniam isti extabuerunt consumpti a sterilitate terræ. <span class="Versetto" id="LM4_10">10&#160;</span><span class='it'>Jod</span> Manus mulierum misericordium coxerunt filios suos; facti sunt cibus earum in contritione filiæ populi mei. <span class="Versetto" id="LM4_11">11&#160;</span><span class='it'>Caph</span> Complevit Dominus furorem suum, effudit iram indignationis suæ: et succendit ignem in Sion, et devoravit fundamenta ejus. <span class="Versetto" id="LM4_12">12&#160;</span><span class='it'>Lamed</span> Non crediderunt reges terræ, et universi habitatores orbis, quoniam ingrederetur hostis et inimicus per portas Jerusalem. <span class="Versetto" id="LM4_13">13&#160;</span><span class='it'>Mem</span> Propter peccata prophetarum ejus, et iniquitates sacerdotum ejus, qui effuderunt in medio ejus sanguinem justorum. <span class="Versetto" id="LM4_14">14&#160;</span><span class='it'>Nun</span> Erraverunt cæci in plateis, polluti sunt in sanguine; cumque non possent, tenuerunt lacinias suas. <span class="Versetto" id="LM4_15">15&#160;</span><span class='it'>Samech</span> Recedite polluti, clamaverunt eis; recedite, abite, nolite tangere: jurgati quippe sunt, et commoti dixerunt inter gentes: Non addet ultra ut habitet in eis. <span class="Versetto" id="LM4_16">16&#160;</span><span class='it'>Phe</span> Facies Domini divisit eos, non addet ut respiciat eos; facies sacerdotum non erubuerunt, neque senum miserti sunt. <span class="Versetto" id="LM4_17">17&#160;</span><span class='it'>Ain</span> Cum adhuc subsisteremus, defecerunt oculi nostri ad auxilium nostrum vanum; cum respiceremus attenti ad gentem quæ salvare non poterat. <span class="Versetto" id="LM4_18">18&#160;</span><span class='it'>Sade</span> Lubricaverunt vestigia nostra in itinere platearum nostrarum; appropinquavit finis noster, completi sunt dies nostri, quia venit finis noster. <span class="Versetto" id="LM4_19">19&#160;</span><span class='it'>Coph</span> Velociores fuerunt persecutores nostri aquilis cæli; super montes persecuti sunt nos, in deserto insidiati sunt nobis. <span class="Versetto" id="LM4_20">20&#160;</span><span class='it'>Res</span> Spiritus oris nostri, christus Dominus, captus est in peccatis nostris, cui diximus: In umbra tua vivemus in gentibus. <span class="Versetto" id="LM4_21">21&#160;</span><span class='it'>Sin</span> Gaude et lætare, filia Edom, quæ habitas in terra Hus ! ad te quoque perveniet calix: inebriaberis, atque nudaberis. <span class="Versetto" id="LM4_22">22&#160;</span><span class='it'>Thau</span> Completa est iniquitas tua, filia Sion: non addet ultra ut transmigret te. Visitavit iniquitatem tuam, filia Edom; discooperuit peccata tua.]</p>

  <p class='pT4' id='LM5_0'>5</p>

  <p class='Normale'><span class="Versetto" id="LM5_1">1&#160;</span>[Recordare, Domine, quid acciderit nobis; intuere et respice opprobrium nostrum. <span class="Versetto" id="LM5_2">2&#160;</span>Hæreditas nostra versa est ad alienos, domus nostræ ad extraneos. <span class="Versetto" id="LM5_3">3&#160;</span>Pupilli facti sumus absque patre, matres nostræ quasi viduæ. <span class="Versetto" id="LM5_4">4&#160;</span>Aquam nostram pecunia bibimus; ligna nostra pretio comparavimus. <span class="Versetto" id="LM5_5">5&#160;</span>Cervicibus nostris minabamur, lassis non dabatur requies. <span class="Versetto" id="LM5_6">6&#160;</span>Ægypto dedimus manum et Assyriis, ut saturaremur pane. <span class="Versetto" id="LM5_7">7&#160;</span>Patres nostri peccaverunt, et non sunt: et nos iniquitates eorum portavimus. <span class="Versetto" id="LM5_8">8&#160;</span>Servi dominati sunt nostri: non fuit qui redimeret de manu eorum. <span class="Versetto" id="LM5_9">9&#160;</span>In animabus nostris afferebamus panem nobis, a facie gladii in deserto. <span class="Versetto" id="LM5_10">10&#160;</span>Pellis nostra quasi clibanus exusta est, a facie tempestatum famis. <span class="Versetto" id="LM5_11">11&#160;</span>Mulieres in Sion humiliaverunt, et virgines in civitatibus Juda. <span class="Versetto" id="LM5_12">12&#160;</span>Principes manu suspensi sunt; facies senum non erubuerunt. <span class="Versetto" id="LM5_13">13&#160;</span>Adolescentibus impudice abusi sunt, et pueri in ligno corruerunt. <span class="Versetto" id="LM5_14">14&#160;</span>Senes defecerunt de portis, juvenes de choro psallentium. <span class="Versetto" id="LM5_15">15&#160;</span>Defecit gaudium cordis nostri; versus est in luctum chorus noster. <span class="Versetto" id="LM5_16">16&#160;</span>Cecidit corona capitis nostri: væ nobis, quia peccavimus ! <span class="Versetto" id="LM5_17">17&#160;</span>Propterea mœstum factum est cor nostrum; ideo contenebrati sunt oculi nostri, <span class="Versetto" id="LM5_18">18&#160;</span>propter montem Sion quia disperiit; vulpes ambulaverunt in eo. <span class="Versetto" id="LM5_19">19&#160;</span>Tu autem, Domine, in æternum permanebis, solium tuum in generationem et generationem. <span class="Versetto" id="LM5_20">20&#160;</span>Quare in perpetuum oblivisceris nostri, derelinques nos in longitudine dierum? <span class="Versetto" id="LM5_21">21&#160;</span>Converte nos, Domine, ad te, et convertemur; innova dies nostros, sicut a principio. <span class="Versetto" id="LM5_22">22&#160;</span>Sed projiciens repulisti nos: iratus es contra nos vehementer.]</p>

  <p class="footnote"></p>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>