<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -OSEE PROPHETA</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">OSEE PROPHETA</p>

  <div class="divCap"><a href='HOS.xhtml#HS1_0' class="button">1</a><a href='HOS.xhtml#HS2_0' class="button">2</a><a href='HOS.xhtml#HS3_0' class="button">3</a><a href='HOS.xhtml#HS4_0' class="button">4</a><a href='HOS.xhtml#HS5_0' class="button">5</a><a href='HOS.xhtml#HS6_0' class="button">6</a><a href='HOS.xhtml#HS7_0' class="button">7</a><a href='HOS.xhtml#HS8_0' class="button">8</a><a href='HOS.xhtml#HS9_0' class="button">9</a><a href='HOS.xhtml#HS10_0' class="button">10</a><a href='HOS.xhtml#HS11_0' class="button">11</a><a href='HOS.xhtml#HS12_0' class="button">12</a><a href='HOS.xhtml#HS13_0' class="button">13</a><a href='HOS.xhtml#HS14_0' class="button">14</a></div>

  <p class='main' id='HS0_0'></p>

  <h2>INCIPIT OSEE PROPHETA</h2>

  <p class='pT4' id='HS1_0'>1</p>

  <p class='Normale'><span class="Versetto" id="HS1_1">1&#160;</span>Verbum Domini, quod factum est ad Osee, filium Beeri, in diebus Oziæ, Joathan, Achaz, Ezechiæ, regum Juda; et in diebus Jeroboam, filii Joas, regis Israël. <span class="Versetto" id="HS1_2">2&#160;</span>Principium loquendi Domino in Osee. Et dixit Dominus ad Osee: Vade, sume tibi uxorem fornicationum, et fac tibi filios fornicationum, quia fornicans fornicabitur terra a Domino. <span class="Versetto" id="HS1_3">3&#160;</span>Et abiit, et accepit Gomer, filiam Debelaim: et concepit, et peperit ei filium. <span class="Versetto" id="HS1_4">4&#160;</span>Et dixit Dominus ad eum: Voca nomen ejus Jezrahel, quoniam adhuc modicum, et visitabo sanguinem Jezrahel super domum Jehu, et quiescere faciam regnum domus Israël. <span class="Versetto" id="HS1_5">5&#160;</span>Et in illa die conteram arcum Israël in valle Jezrahel. <span class="Versetto" id="HS1_6">6&#160;</span>Et concepit adhuc, et peperit filiam. Et dixit ei: Voca nomen ejus, Absque misericordia, quia non addam ultra misereri domui Israël, sed oblivione obliviscar eorum. <span class="Versetto" id="HS1_7">7&#160;</span>Et domui Juda miserebor, et salvabo eos in Domino Deo suo; et non salvabo eos in arcu et gladio, et in bello, et in equis, et in equitibus. <span class="Versetto" id="HS1_8">8&#160;</span>Et ablactavit eam quæ erat Absque misericordia. Et concepit, et peperit filium. <span class="Versetto" id="HS1_9">9&#160;</span>Et dixit: Voca nomen ejus, Non populus meus, quia vos non populus meus, et ego non ero vester. <span class="Versetto" id="HS1_10">10&#160;</span>Et erit numerus filiorum Israël quasi arena maris, quæ sine mensura est, et non numerabitur. Et erit in loco ubi dicetur eis: Non populus meus vos: dicetur eis: Filii Dei viventis. <span class="Versetto" id="HS1_11">11&#160;</span>Et congregabuntur filii Juda et filii Israël pariter; et ponent sibimet caput unum, et ascendent de terra, quia magnus dies Jezrahel.</p>

  <p class='pT4' id='HS2_0'>2</p>

  <p class='Normale'><span class="Versetto" id="HS2_1">1&#160;</span>Dicite fratribus vestris: Populus meus; et sorori vestræ: Misericordiam consecuta. <span class="Versetto" id="HS2_2">2&#160;</span>[Judicate matrem vestram, judicate, quoniam ipsa non uxor mea, et ego non vir ejus. Auferat fornicationes suas a facie sua, et adulteria sua de medio uberum suorum; <span class="Versetto" id="HS2_3">3&#160;</span>ne forte expoliem eam nudam, et statuam eam secundum diem nativitatis suæ, et ponam eam quasi solitudinem, et statuam eam velut terram inviam, et interficiam eam siti. <span class="Versetto" id="HS2_4">4&#160;</span>Et filiorum illius non miserebor, quoniam filii fornicationum sunt. <span class="Versetto" id="HS2_5">5&#160;</span>Quia fornicata est mater eorum, confusa est quæ concepit eos; quia dixit: Vadam post amatores meos, qui dant panes mihi, et aquas meas, lanam meam, et linum meum, oleum meum, et potum meum. <span class="Versetto" id="HS2_6">6&#160;</span>Propter hoc ecce ego sepiam viam tuam spinis, et sepiam eam maceria, et semitas suas non inveniet. <span class="Versetto" id="HS2_7">7&#160;</span>Et sequetur amatores suos, et non apprehendet eos; et quæret eos, et non inveniet: et dicet: Vadam, et revertar ad virum meum priorem, quia bene mihi erat tunc magis quam nunc. <span class="Versetto" id="HS2_8">8&#160;</span>Et hæc nescivit, quia ego dedi ei frumentum, et vinum, et oleum, et argentum multiplicavi ei, et aurum, quæ fecerunt Baal. <span class="Versetto" id="HS2_9">9&#160;</span>Idcirco convertar, et sumam frumentum meum in tempore suo, et vinum meum in tempore suo. Et liberabo lanam meam et linum meum, quæ operiebant ignominiam ejus. <span class="Versetto" id="HS2_10">10&#160;</span>Et nunc revelabo stultitiam ejus in oculis amatorum ejus; et vir non eruet eam de manu mea; <span class="Versetto" id="HS2_11">11&#160;</span>et cessare faciam omne gaudium ejus, solemnitatem ejus, neomeniam ejus, sabbatum ejus, et omnia festa tempora ejus. <span class="Versetto" id="HS2_12">12&#160;</span>Et corrumpam vineam ejus, et ficum ejus, de quibus dixit: Mercedes hæ meæ sunt, quas dederunt mihi amatores mei; et ponam eam in saltum, et comedet eam bestia agri. <span class="Versetto" id="HS2_13">13&#160;</span>Et visitabo super eam dies Baalim, quibus accendebat incensum, et ornabatur in aure sua, et monili suo. Et ibat post amatores suos, et mei obliviscebatur, dicit Dominus. <span class="Versetto" id="HS2_14">14&#160;</span>Propter hoc ecce ego lactabo eam, et ducam eam in solitudinem, et loquar ad cor ejus. <span class="Versetto" id="HS2_15">15&#160;</span>Et dabo ei vinitores ejus ex eodem loco, et vallem Achor, ad aperiendam spem; et canet ibi juxta dies juventutis suæ, et juxta dies ascensionis suæ de terra Ægypti. <span class="Versetto" id="HS2_16">16&#160;</span>Et erit in die illa, ait Dominus: vocabit me, Vir meus, et non vocabit me ultra Baali. <span class="Versetto" id="HS2_17">17&#160;</span>Et auferam nomina Baalim de ore ejus, et non recordabitur ultra nominis eorum. <span class="Versetto" id="HS2_18">18&#160;</span>Et percutiam cum eis fœdus in die illa, cum bestia agri, et cum volucre cæli, et cum reptili terræ; et arcum, et gladium, et bellum conteram de terra, et dormire eos faciam fiducialiter. <span class="Versetto" id="HS2_19">19&#160;</span>Et sponsabo te mihi in sempiternum; et sponsabo te mihi in justitia, et judicio, et in misericordia, et in miserationibus. <span class="Versetto" id="HS2_20">20&#160;</span>Et sponsabo te mihi in fide; et scies quia ego Dominus. <span class="Versetto" id="HS2_21">21&#160;</span>Et erit in die illa: exaudiam, dicit Dominus, exaudiam cælos, et illi exaudient terram. <span class="Versetto" id="HS2_22">22&#160;</span>Et terra exaudiet triticum, et vinum, et oleum, et hæc exaudient Jezrahel. <span class="Versetto" id="HS2_23">23&#160;</span>Et seminabo eam mihi in terra, et miserebor ejus quæ fuit Absque misericordia. <span class="Versetto" id="HS2_24">24&#160;</span>Et dicam Non populo meo: Populus meus es tu; et ipse dicet: Deus meus es tu.]</p>

  <p class='pT4' id='HS3_0'>3</p>

  <p class='Normale'><span class="Versetto" id="HS3_1">1&#160;</span>Et dixit Dominus ad me: Adhuc vade, et dilige mulierem dilectam amico et adulteram, sicut diligit Dominus filios Israël, et ipsi respiciunt ad deos alienos, et diligunt vinacia uvarum. <span class="Versetto" id="HS3_2">2&#160;</span>Et fodi eam mihi quindecim argenteis, et coro hordei, et dimidio coro hordæi. <span class="Versetto" id="HS3_3">3&#160;</span>Et dixi ad eam: Dies multos exspectabis me; non fornicaberis, et non eris viro; sed et ego exspectabo te. <span class="Versetto" id="HS3_4">4&#160;</span>Quia dies multos sedebunt filii Israël sine rege, et sine principe, et sine sacrificio, et sine altari, et sine ephod, et sine theraphim. <span class="Versetto" id="HS3_5">5&#160;</span>Et post hæc revertentur filii Israël, et quærent Dominum Deum suum, et David regem suum: et pavebunt ad Dominum, et ad bonum ejus, in novissimo dierum.</p>

  <p class='pT4' id='HS4_0'>4</p>

  <p class='Normale'><span class="Versetto" id="HS4_1">1&#160;</span>[Audite verbum Domini, filii Israël, quia judicium Domino cum habitatoribus terræ: non est enim veritas, et non est misericordia, et non est scientia Dei in terra. <span class="Versetto" id="HS4_2">2&#160;</span>Maledictum, et mendacium, et homicidium, et furtum, et adulterium inundaverunt, et sanguis sanguinem tetigit. <span class="Versetto" id="HS4_3">3&#160;</span>Propter hoc lugebit terra, et infirmabitur omnis qui habitat in ea, in bestia agri, et in volucre cæli; sed et pisces maris congregabuntur. <span class="Versetto" id="HS4_4">4&#160;</span>Verumtamen unusquisque non judicet, et non arguatur vir: populus enim tuus sicut hi qui contradicunt sacerdoti. <span class="Versetto" id="HS4_5">5&#160;</span>Et corrues hodie, et corruet etiam propheta tecum. Nocte tacere feci matrem tuam. <span class="Versetto" id="HS4_6">6&#160;</span>Conticuit populus meus, eo quod non habuerit scientiam: quia tu scientiam repulisti, repellam te, ne sacerdotio fungaris mihi; et oblita es legis Dei tui, obliviscar filiorum tuorum et ego. <span class="Versetto" id="HS4_7">7&#160;</span>Secundum multitudinem eorum sic peccaverunt mihi: gloriam eorum in ignominiam commutabo. <span class="Versetto" id="HS4_8">8&#160;</span>Peccata populi mei comedent, et ad iniquitatem eorum sublevabunt animas eorum. <span class="Versetto" id="HS4_9">9&#160;</span>Et erit sicut populus, sic sacerdos; et visitabo super eum vias ejus, et cogitationes ejus reddam ei. <span class="Versetto" id="HS4_10">10&#160;</span>Et comedent, et non saturabuntur; fornicati sunt, et non cessaverunt: quoniam Dominum dereliquerunt in non custodiendo. <span class="Versetto" id="HS4_11">11&#160;</span>Fornicatio, et vinum, et ebrietas auferunt cor. <span class="Versetto" id="HS4_12">12&#160;</span>Populus meus in ligno suo interrogavit, et baculus ejus annuntiavit ei; spiritus enim fornicationum decepit eos, et fornicati sunt a Deo suo. <span class="Versetto" id="HS4_13">13&#160;</span>Super capita montium sacrificabant, et super colles ascendebant thymiama; subtus quercum, et populum, et terebinthum, quia bona erat umbra ejus; ideo fornicabuntur filiæ vestræ, et sponsæ vestræ adulteræ erunt. <span class="Versetto" id="HS4_14">14&#160;</span>Non visitabo super filias vestras cum fuerint fornicatæ, et super sponsas vestras cum adulteraverint, quoniam ipsi cum meretricibus conversabantur, et cum effeminatis sacrificabant; et populus non intelligens vapulabit. <span class="Versetto" id="HS4_15">15&#160;</span>Si fornicaris tu, Israël, non delinquat saltem Juda; et nolite ingredi in Galgala, et ne ascenderitis in Bethaven, neque juraveritis: Vivit Dominus ! <span class="Versetto" id="HS4_16">16&#160;</span>Quoniam sicut vacca lasciviens declinavit Israël; nunc pascet eos Dominus, quasi agnum in latitudine. <span class="Versetto" id="HS4_17">17&#160;</span>Particeps idolorum Ephraim: dimitte eum. <span class="Versetto" id="HS4_18">18&#160;</span>Separatum est convivium eorum; fornicatione fornicati sunt: dilexerunt afferre ignominiam protectores ejus. <span class="Versetto" id="HS4_19">19&#160;</span>Ligavit eum spiritus in alis suis, et confundentur a sacrificiis suis.]</p>

  <p class='pT4' id='HS5_0'>5</p>

  <p class='Normale'><span class="Versetto" id="HS5_1">1&#160;</span>[Audite hoc, sacerdotes, et attendite, domus Israël, et domus regis, auscultate: quia vobis judicium est, quoniam laqueus facti estis speculationi, et rete expansum super Thabor. <span class="Versetto" id="HS5_2">2&#160;</span>Et victimas declinastis in profundum; et ego eruditor omnium eorum. <span class="Versetto" id="HS5_3">3&#160;</span>Ego scio Ephraim, et Israël non est absconditus a me: quia nunc fornicatus est Ephraim; contaminatus est Israël. <span class="Versetto" id="HS5_4">4&#160;</span>Non dabunt cogitationes suas ut revertantur ad Deum suum, quia spiritus fornicationum in medio eorum, et Dominum non cognoverunt. <span class="Versetto" id="HS5_5">5&#160;</span>Et respondebit arrogantia Israël in facie ejus, et Israël et Ephraim ruent in iniquitate sua: ruet etiam Judas cum eis. <span class="Versetto" id="HS5_6">6&#160;</span>In gregibus suis et in armentis suis vadent ad quærendum Dominum, et non invenient: ablatus est ab eis. <span class="Versetto" id="HS5_7">7&#160;</span>In Dominum prævaricati sunt, quia filios alienos genuerunt: nunc devorabit eos mensis, cum partibus suis. <span class="Versetto" id="HS5_8">8&#160;</span>Clangite buccina in Gabaa, tuba in Rama; ululate in Bethaven, post tergum tuum, Benjamin. <span class="Versetto" id="HS5_9">9&#160;</span>Ephraim in desolatione erit in die correptionis; in tribubus Israël ostendi fidem. <span class="Versetto" id="HS5_10">10&#160;</span>Facti sunt principes Juda quasi assumentes terminum; super eos effundam quasi aquam iram meam. <span class="Versetto" id="HS5_11">11&#160;</span>Calumniam patiens est Ephraim, fractus judicio, quoniam cœpit abire post sordes. <span class="Versetto" id="HS5_12">12&#160;</span>Et ego quasi tinea Ephraim, et quasi putredo domui Juda. <span class="Versetto" id="HS5_13">13&#160;</span>Et vidit Ephraim languorem suum, et Juda vinculum suum; et abiit Ephraim ad Assur, et misit ad regem ultorem: et ipse non poterit sanare vos, nec solvere poterit a vobis vinculum. <span class="Versetto" id="HS5_14">14&#160;</span>Quoniam ego quasi leæna Ephraim, et quasi catulus leonis domui Juda. Ego, ego capiam, et vadam; tollam, et non est qui eruat. <span class="Versetto" id="HS5_15">15&#160;</span>Vadens revertar ad locum meum, donec deficiatis, et quæratis faciem meam.]</p>

  <p class='pT4' id='HS6_0'>6</p>

  <p class='Normale'><span class="Versetto" id="HS6_1">1&#160;</span>[In tribulatione sua mane consurgent ad me: Venite, et revertamur ad Dominum, <span class="Versetto" id="HS6_2">2&#160;</span>quia ipse cepit, et sanabit nos; percutiet, et curabit nos. <span class="Versetto" id="HS6_3">3&#160;</span>Vivificabit nos post duos dies; in die tertia suscitabit nos, et vivemus in conspectu ejus. Sciemus, sequemurque ut cognoscamus Dominum: quasi diluculum præparatus est egressus ejus, et veniet quasi imber nobis temporaneus et serotinus terræ. <span class="Versetto" id="HS6_4">4&#160;</span>Quid faciam tibi, Ephraim? quid faciam tibi, Juda? misericordia vestra quasi nubes matutina, et quasi ros mane pertransiens. <span class="Versetto" id="HS6_5">5&#160;</span>Propter hoc dolavi in prophetis; occidi eos in verbis oris mei: et judicia tua quasi lux egredientur. <span class="Versetto" id="HS6_6">6&#160;</span>Quia misericordiam volui, et non sacrificium; et scientiam Dei plus quam holocausta. <span class="Versetto" id="HS6_7">7&#160;</span>Ipsi autem sicut Adam transgressi sunt pactum: ibi prævaricati sunt in me. <span class="Versetto" id="HS6_8">8&#160;</span>Galaad civitas operantium idolum, supplantata sanguine. <span class="Versetto" id="HS6_9">9&#160;</span>Et quasi fauces virorum latronum, particeps sacerdotum, in via interficientium pergentes de Sichem: quia scelus operati sunt. <span class="Versetto" id="HS6_10">10&#160;</span>In domo Israël vidi horrendum: ibi fornicationes Ephraim, contaminatus est Israël. <span class="Versetto" id="HS6_11">11&#160;</span>Sed et Juda, pone messem tibi, cum convertero captivitatem populi mei.]</p>

  <p class='pT4' id='HS7_0'>7</p>

  <p class='Normale'><span class="Versetto" id="HS7_1">1&#160;</span>[Cum sanare vellem Israël, revelata est iniquitas Ephraim, et malitia Samariæ, quia operati sunt mendacium; et fur ingressus est spolians, latrunculus foris. <span class="Versetto" id="HS7_2">2&#160;</span>Et ne forte dicant in cordibus suis, omnem malitiam eorum me recordatum, nunc circumdederunt eos adinventiones suæ: coram facie mea factæ sunt. <span class="Versetto" id="HS7_3">3&#160;</span>In malitia sua lætificaverunt regem, et in mendaciis suis principes. <span class="Versetto" id="HS7_4">4&#160;</span>Omnes adulterantes, quasi clibanus succensus a coquente; quievit paululum civitas a commistione fermenti, donec fermentaretur totum. <span class="Versetto" id="HS7_5">5&#160;</span>Dies regis nostri: cœperunt principes furere a vino; extendit manum suam cum illusoribus. <span class="Versetto" id="HS7_6">6&#160;</span>Quia applicuerunt quasi clibanum cor suum, cum insidiaretur eis; tota nocte dormivit coquens eos: mane ipse succensus quasi ignis flammæ. <span class="Versetto" id="HS7_7">7&#160;</span>Omnes calefacti sunt quasi clibanus, et devoraverunt judices suos: omnes reges eorum ceciderunt; non est qui clamat in eis ad me. <span class="Versetto" id="HS7_8">8&#160;</span>Ephraim in populis ipse commiscebatur; Ephraim factus est subcinericius panis, qui non reversatur. <span class="Versetto" id="HS7_9">9&#160;</span>Comederunt alieni robur ejus, et ipse nescivit; sed et cani effusi sunt in eo, et ipse ignoravit. <span class="Versetto" id="HS7_10">10&#160;</span>Et humiliabitur superbia Israël in facie ejus; nec reversi sunt ad Dominum Deum suum, et non quæsierunt eum in omnibus his. <span class="Versetto" id="HS7_11">11&#160;</span>Et factus est Ephraim quasi columba seducta non habens cor. Ægyptum invocabant; ad Assyrios abierunt. <span class="Versetto" id="HS7_12">12&#160;</span>Et cum profecti fuerint, expandam super eos rete meum: quasi volucrem cæli detraham eos; cædam eos secundum auditionem cœtus eorum. <span class="Versetto" id="HS7_13">13&#160;</span>Væ eis, quoniam recesserunt a me ! vastabuntur, quia prævaricati sunt in me, et ego redemi eos, et ipsi locuti sunt contra me mendacia. <span class="Versetto" id="HS7_14">14&#160;</span>Et non clamaverunt ad me in corde suo, sed ululabant in cubilibus suis: super triticum et vinum ruminabant; recesserunt a me. <span class="Versetto" id="HS7_15">15&#160;</span>Et ego erudivi eos, et confortavi brachia eorum, et in me cogitaverunt malitiam. <span class="Versetto" id="HS7_16">16&#160;</span>Reversi sunt ut essent absque jugo; facti sunt quasi arcus dolosus: cadent in gladio principes eorum, a furore linguæ suæ. Ista subsannatio eorum in terra Ægypti.]</p>

  <p class='pT4' id='HS8_0'>8</p>

  <p class='Normale'><span class="Versetto" id="HS8_1">1&#160;</span>[In gutture tuo sit tuba quasi aquila super domum Domini, pro eo quod transgressi sunt fœdus meum, et legem meam prævaricati sunt. <span class="Versetto" id="HS8_2">2&#160;</span>Me invocabunt: Deus meus, cognovimus te Israël. <span class="Versetto" id="HS8_3">3&#160;</span>Projecit Israël bonum: inimicus persequetur eum. <span class="Versetto" id="HS8_4">4&#160;</span>Ipsi regnaverunt, et non ex me; principes exstiterunt, et non cognovi: argentum suum et aurum suum fecerunt sibi idola, ut interirent. <span class="Versetto" id="HS8_5">5&#160;</span>Projectus est vitulus tuus, Samaria; iratus est furor meus in eos. Usquequo non poterunt emundari? <span class="Versetto" id="HS8_6">6&#160;</span>Quia ex Israël et ipse est: artifex fecit illum, et non est deus; quoniam in aranearum telas erit vitulus Samariæ. <span class="Versetto" id="HS8_7">7&#160;</span>Quia ventum seminabunt, et turbinem metent: culmus stans non est in eo; germen non faciet farinam: quod etsi fecerit, alieni comedent eam. <span class="Versetto" id="HS8_8">8&#160;</span>Devoratus est Israël; nunc factus est in nationibus quasi vas immundum. <span class="Versetto" id="HS8_9">9&#160;</span>Quia ipsi ascenderunt ad Assur, onager solitarius sibi; Ephraim munera dederunt amatoribus. <span class="Versetto" id="HS8_10">10&#160;</span>Sed et cum mercede conduxerint nationes, nunc congregabo eos, et quiescent paulisper ab onere regis et principum. <span class="Versetto" id="HS8_11">11&#160;</span>Quia multiplicavit Ephraim altaria ad peccandum; factæ sunt ei aræ in delictum. <span class="Versetto" id="HS8_12">12&#160;</span>Scribam ei multiplices leges meas, quæ velut alienæ computatæ sunt. <span class="Versetto" id="HS8_13">13&#160;</span>Hostias offerent, immolabunt carnes et comedent, et Dominus non suscipiet eas: nunc recordabitur iniquitatis eorum, et visitabit peccata eorum: ipsi in Ægyptum convertentur. <span class="Versetto" id="HS8_14">14&#160;</span>Et oblitus est Israël factoris sui, et ædificavit delubra; et Judas multiplicavit urbes munitas; et mittam ignem in civitates ejus, et devorabit ædes illius.]</p>

  <p class='pT4' id='HS9_0'>9</p>

  <p class='Normale'><span class="Versetto" id="HS9_1">1&#160;</span>[Noli lætari, Israël; noli exsultare sicut populi: quia fornicatus es a Deo tuo; dilexisti mercedem super omnes areas tritici. <span class="Versetto" id="HS9_2">2&#160;</span>Area et torcular non pascet eos, et vinum mentietur eis: <span class="Versetto" id="HS9_3">3&#160;</span>non habitabunt in terra Domini. Reversus est Ephraim in Ægyptum, et in Assyriis pollutum comedit. <span class="Versetto" id="HS9_4">4&#160;</span>Non libabunt Domino vinum, et non placebunt ei. Sacrificia eorum quasi panis lugentium; omnes qui comedent eum, contaminabuntur: quia panis eorum animæ ipsorum: non intrabit in domum Domini. <span class="Versetto" id="HS9_5">5&#160;</span>Quid facietis in die solemni, in die festivitatis Domini? <span class="Versetto" id="HS9_6">6&#160;</span>Ecce enim profecti sunt a vastitate: Ægyptus congregabit eos; Memphis sepeliet eos: desiderabile argentum eorum urtica hæreditabit, lappa in tabernaculis eorum. <span class="Versetto" id="HS9_7">7&#160;</span>Venerunt dies visitationis, venerunt dies retributionis. Scitote, Israël, stultum prophetam, insanum virum spiritualem, propter multitudinem iniquitatis tuæ, et multitudinem amentiæ. <span class="Versetto" id="HS9_8">8&#160;</span>Speculator Ephraim cum Deo meo, propheta laqueus ruinæ factus est super omnes vias ejus; insania in domo Dei ejus. <span class="Versetto" id="HS9_9">9&#160;</span>Profunde peccaverunt, sicut in diebus Gabaa. Recordabitur iniquitatis eorum, et visitabit peccata eorum. <span class="Versetto" id="HS9_10">10&#160;</span>Quasi uvas in deserto inveni Israël, quasi prima poma ficulneæ in cacumine ejus vidi patres eorum: ipsi autem intraverunt ad Beelphegor, et abalienati sunt in confusionem, et facti sunt abominabiles sicut ea quæ dilexerunt. <span class="Versetto" id="HS9_11">11&#160;</span>Ephraim quasi avis avolavit; gloria eorum a partu, et ab utero, et a conceptu. <span class="Versetto" id="HS9_12">12&#160;</span>Quod etsi enutrierint filios suos, absque liberis eos faciam in hominibus; sed et væ eis cum recessero ab eis ! <span class="Versetto" id="HS9_13">13&#160;</span>Ephraim, ut vidi, Tyrus erat fundata in pulchritudine; et Ephraim educet ad interfectorem filios suos. <span class="Versetto" id="HS9_14">14&#160;</span>Da eis, Domine. Quid dabis eis? da eis vulvam sine liberis, et ubera arentia. <span class="Versetto" id="HS9_15">15&#160;</span>Omnes nequitiæ eorum in Galgal, quia ibi exosos habui eos. Propter malitiam adinventionum eorum, de domo mea ejiciam eos; non addam ut diligam eos: omnes principes eorum recedentes. <span class="Versetto" id="HS9_16">16&#160;</span>Percussus est Ephraim; radix eorum exsiccata est: fructum nequaquam facient, quod etsi genuerint, interficiam amantissima uteri eorum. <span class="Versetto" id="HS9_17">17&#160;</span>Abjiciet eos Deus meus, quia non audierunt eum, et erunt vagi in nationibus.]</p>

  <p class='pT4' id='HS10_0'>10</p>

  <p class='Normale'><span class="Versetto" id="HS10_1">1&#160;</span>[Vitis frondosa Israël, fructus adæquatus est ei: secundum multitudinem fructus sui multiplicavit altaria, juxta ubertatem terræ suæ exuberavit simulacris. <span class="Versetto" id="HS10_2">2&#160;</span>Divisum est cor eorum, nunc interibunt; ipse confringet simulacra eorum, depopulabitur aras eorum. <span class="Versetto" id="HS10_3">3&#160;</span>Quia nunc dicent: Non est rex nobis, non enim timemus Dominum; et rex quid faciet nobis? <span class="Versetto" id="HS10_4">4&#160;</span>Loquimini verba visionis inutilis, et ferietis fœdus; et germinabit quasi amaritudo judicium super sulcos agri. <span class="Versetto" id="HS10_5">5&#160;</span>Vaccas Bethaven coluerunt habitatores Samariæ; quia luxit super eum populus ejus, et æditui ejus super eum exsultaverunt in gloria ejus, quia migravit ab eo. <span class="Versetto" id="HS10_6">6&#160;</span>Siquidem et ipse in Assur delatus est, munus regi ultori. Confusio Ephraim capiet, et confundetur Israël in voluntate sua. <span class="Versetto" id="HS10_7">7&#160;</span>Transire fecit Samaria regem suum quasi spumam super faciem aquæ. <span class="Versetto" id="HS10_8">8&#160;</span>Et disperdentur excelsa idoli, peccatum Israël; lappa et tribulus ascendet super aras eorum: et dicent montibus: Operite nos, et collibus: Cadite super nos. <span class="Versetto" id="HS10_9">9&#160;</span>Ex diebus Gabaa peccavit Israël; ibi steterunt. Non comprehendet eos in Gabaa prælium super filios iniquitatis. <span class="Versetto" id="HS10_10">10&#160;</span>Juxta desiderium meum corripiam eos: congregabuntur super eos populi, cum corripientur propter duas iniquitates suas. <span class="Versetto" id="HS10_11">11&#160;</span>Ephraim vitula docta diligere trituram, et ego transivi super pulchritudinem colli ejus: ascendam super Ephraim, arabit Judas; confringet sibi sulcos Jacob. <span class="Versetto" id="HS10_12">12&#160;</span>Seminate vobis in justitia, et metite in ore misericordiæ. Innovate vobis novale; tempus autem requirendi Dominum, cum venerit qui docebit vos justitiam. <span class="Versetto" id="HS10_13">13&#160;</span>Arastis impietatem, iniquitatem messuistis: comedistis frugem mendacii, quia confisus es in viis tuis, in multitudine fortium tuorum. <span class="Versetto" id="HS10_14">14&#160;</span>Consurget tumultus in populo tuo; et omnes munitiones tuæ vastabuntur, sicut vastatus est Salmana a domo ejus qui judicavit Baal in die prælii, matre super filios allisa. <span class="Versetto" id="HS10_15">15&#160;</span>Sic fecit vobis Bethel, a facie malitiæ nequitiarum vestrarum.]</p>

  <p class='pT4' id='HS11_0'>11</p>

  <p class='Normale'><span class="Versetto" id="HS11_1">1&#160;</span>[Sicut mane transiit, pertransiit rex Israël. Quia puer Israël, et dilexi eum; et ex Ægypto vocavi filium meum. <span class="Versetto" id="HS11_2">2&#160;</span>Vocaverunt eos, sic abierunt a facie eorum; Baalim immolabant, et simulacris sacrificabant. <span class="Versetto" id="HS11_3">3&#160;</span>Et ego quasi nutritius Ephraim: portabam eos in brachiis meis, et nescierunt quod curarem eos. <span class="Versetto" id="HS11_4">4&#160;</span>In funiculis Adam traham eos, in vinculis caritatis; et ero eis quasi exaltans jugum super maxillas eorum, et declinavi ad eum ut vesceretur. <span class="Versetto" id="HS11_5">5&#160;</span>Non revertetur in terram Ægypti, et Assur ipse rex ejus, quoniam noluerunt converti. <span class="Versetto" id="HS11_6">6&#160;</span>Cœpit gladius in civitatibus ejus, et consumet electos ejus, et comedet capita eorum. <span class="Versetto" id="HS11_7">7&#160;</span>Et populus meus pendebit ad reditum meum; jugum autem imponetur eis simul, quod non auferetur. <span class="Versetto" id="HS11_8">8&#160;</span>Quomodo dabo te, Ephraim? protegam te, Israël? Quomodo dabo te sicut Adama, ponam te ut Seboim? Conversum est in me cor meum, pariter conturbata est pœnitudo mea. <span class="Versetto" id="HS11_9">9&#160;</span>Non faciam furorem iræ meæ; non convertar ut disperdam Ephraim, quoniam Deus ego, et non homo; in medio tui sanctus, et non ingrediar civitatem. <span class="Versetto" id="HS11_10">10&#160;</span>Post Dominum ambulabunt; quasi leo rugiet, quia ipse rugiet, et formidabunt filii maris. <span class="Versetto" id="HS11_11">11&#160;</span>Et avolabunt quasi avis ex Ægypto, et quasi columba de terra Assyriorum: et collocabo eos in domibus suis, dicit Dominus.] <span class="Versetto" id="HS11_12">12&#160;</span>[Circumdedit me in negatione Ephraim, et in dolo domus Israël; Judas autem testis descendit cum Deo, et cum sanctis fidelis.]</p>

  <p class='pT4' id='HS12_0'>12</p>

  <p class='Normale'><span class="Versetto" id="HS12_1">1&#160;</span>[Ephraim pascit ventum, et sequitur æstum; tota die mendacium et vastitatem multiplicat: et fœdus cum Assyriis iniit, et oleum in Ægyptum ferebat. <span class="Versetto" id="HS12_2">2&#160;</span>Judicium ergo Domini cum Juda, et visitatio super Jacob: juxta vias ejus, et juxta adinventiones ejus reddet ei. <span class="Versetto" id="HS12_3">3&#160;</span>In utero supplantavit fratrem suum, et in fortitudine sua directus est cum angelo. <span class="Versetto" id="HS12_4">4&#160;</span>Et invaluit ad angelum, et confortatus est; flevit, et rogavit eum. In Bethel invenit eum, et ibi locutus est nobiscum. <span class="Versetto" id="HS12_5">5&#160;</span>Et Dominus Deus exercituum, Dominus memoriale ejus. <span class="Versetto" id="HS12_6">6&#160;</span>Et tu ad Deum tuum converteris; misericordiam et judicium custodi, et spera in Deo tuo semper. <span class="Versetto" id="HS12_7">7&#160;</span>Chanaan, in manu ejus statera dolosa, calumniam dilexit. <span class="Versetto" id="HS12_8">8&#160;</span>Et dixit Ephraim: Verumtamen dives effectus sum; inveni idolum mihi: omnes labores mei non invenient mihi iniquitatem quam peccavi. <span class="Versetto" id="HS12_9">9&#160;</span>Et ego Dominus Deus tuus ex terra Ægypti: adhuc sedere te faciam in tabernaculis, sicut in diebus festivitatis. <span class="Versetto" id="HS12_10">10&#160;</span>Et locutus sum super prophetas, et ego visionem multiplicavi, et in manu prophetarum assimilatus sum. <span class="Versetto" id="HS12_11">11&#160;</span>Si Galaad idolum, ergo frustra erant in Galgal bobus immolantes; nam et altaria eorum quasi acervi super sulcos agri. <span class="Versetto" id="HS12_12">12&#160;</span>Fugit Jacob in regionem Syriæ, et servivit Israël in uxorem, et in uxorem servavit. <span class="Versetto" id="HS12_13">13&#160;</span>In propheta autem eduxit Dominus Israël de Ægypto, et in propheta servatus est. <span class="Versetto" id="HS12_14">14&#160;</span>Ad iracundiam me provocavit Ephraim in amaritudinibus suis: et sanguis ejus super eum veniet, et opprobrium ejus restituet ei Dominus suus.]</p>

  <p class='pT4' id='HS13_0'>13</p>

  <p class='Normale'><span class="Versetto" id="HS13_1">1&#160;</span>[Loquente Ephraim, horror invasit Israël; et deliquit in Baal, et mortuus est. <span class="Versetto" id="HS13_2">2&#160;</span>Et nunc addiderunt ad peccandum; feceruntque sibi conflatile de argento suo quasi similitudinem idolorum: factura artificum totum est: his ipsi dicunt: Immolate homines, vitulos adorantes. <span class="Versetto" id="HS13_3">3&#160;</span>Idcirco erunt quasi nubes matutina, et sicut ros matutinus præteriens; sicut pulvis turbine raptus ex area, et sicut fumus de fumario. <span class="Versetto" id="HS13_4">4&#160;</span>Ego autem Dominus Deus tuus, ex terra Ægypti; et Deum absque me nescies, et salvator non est præter me. <span class="Versetto" id="HS13_5">5&#160;</span>Ego cognovi te in deserto, in terra solitudinis. <span class="Versetto" id="HS13_6">6&#160;</span>Juxta pascua sua adimpleti sunt et saturati sunt; et levaverunt cor suum, et obliti sunt mei. <span class="Versetto" id="HS13_7">7&#160;</span>Et ego ero eis quasi leæna, sicut pardus in via Assyriorum. <span class="Versetto" id="HS13_8">8&#160;</span>Occurram eis quasi ursa raptis catulis, et dirumpam interiora jecoris eorum, et consumam eos ibi quasi leo: bestia agri scindet eos. <span class="Versetto" id="HS13_9">9&#160;</span>Perditio tua, Israël: tantummodo in me auxilium tuum. <span class="Versetto" id="HS13_10">10&#160;</span>Ubi est rex tuus? maxime nunc salvet te in omnibus urbibus tuis; et judices tui, de quibus dixisti: Da mihi regem et principes. <span class="Versetto" id="HS13_11">11&#160;</span>Dabo tibi regem in furore meo, et auferam in indignatione mea. <span class="Versetto" id="HS13_12">12&#160;</span>Colligata est iniquitas Ephraim; absconditum peccatum ejus. <span class="Versetto" id="HS13_13">13&#160;</span>Dolores parturientis venient ei: ipse filius non sapiens: nunc enim non stabit in contritione filiorum. <span class="Versetto" id="HS13_14">14&#160;</span>De manu mortis liberabo eos; de morte redimam eos. Ero mors tua, o mors ! morsus tuus ero, inferne ! consolatio abscondita est ab oculis meis. <span class="Versetto" id="HS13_15">15&#160;</span>Quia ipse inter fratres dividet: adducet urentem ventum Dominus de deserto ascendentem, et siccabit venas ejus, et desolabit fontem ejus: et ipse diripiet thesaurum omnis vasis desiderabilis.]</p>

  <p class='pT4' id='HS14_0'>14</p>

  <p class='Normale'><span class="Versetto" id="HS14_1">1&#160;</span>[Pereat Samaria, quoniam ad amaritudinem concitavit Deum suum ! in gladio pereant, parvuli eorum elidantur, et fœtæ ejus discindantur !] <span class="Versetto" id="HS14_2">2&#160;</span>[Convertere, Israël, ad Dominum Deum tuum, quoniam corruisti in iniquitate tua. <span class="Versetto" id="HS14_3">3&#160;</span>Tollite vobiscum verba, et convertimini ad Dominum; et dicite ei: Omnem aufer iniquitatem, accipe bonum, et reddemus vitulos labiorum nostrorum. <span class="Versetto" id="HS14_4">4&#160;</span>Assur non salvabit nos: super equum non ascendemus, nec dicemus ultra, Dii nostri opera manuum nostrarum: quia ejus, qui in te est, misereberis pupilli. <span class="Versetto" id="HS14_5">5&#160;</span>Sanabo contritiones eorum; diligam eos spontanee: quia aversus est furor meus ab eis. <span class="Versetto" id="HS14_6">6&#160;</span>Ero quasi ros; Israël germinabit sicut lilium, et erumpet radix ejus ut Libani. <span class="Versetto" id="HS14_7">7&#160;</span>Ibunt rami ejus, et erit quasi oliva gloria ejus, et odor ejus ut Libani. <span class="Versetto" id="HS14_8">8&#160;</span>Convertentur sedentes in umbra ejus; vivent tritico, et germinabunt quasi vinea; memoriale ejus sicut vinum Libani. <span class="Versetto" id="HS14_9">9&#160;</span>Ephraim, quid mihi ultra idola? Ego exaudiam, et dirigam eum ego ut abietem virentem; ex me fructus tuus inventus est. <span class="Versetto" id="HS14_10">10&#160;</span>Quis sapiens, et intelliget ista? intelligens, et sciet hæc? quia rectæ viæ Domini, et justi ambulabunt in eis; prævaricatores vero corruent in eis.]</p>

  <p class="footnote"></p>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>