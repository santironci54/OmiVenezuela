<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -ISAIÆ</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">ISAIÆ</p>

  <div class="divCap"><a href='ISA.xhtml#IS1_0' class="button">1</a><a href='ISA.xhtml#IS2_0' class="button">2</a><a href='ISA.xhtml#IS3_0' class="button">3</a><a href='ISA.xhtml#IS4_0' class="button">4</a><a href='ISA.xhtml#IS5_0' class="button">5</a><a href='ISA.xhtml#IS6_0' class="button">6</a><a href='ISA.xhtml#IS7_0' class="button">7</a><a href='ISA.xhtml#IS8_0' class="button">8</a><a href='ISA.xhtml#IS9_0' class="button">9</a><a href='ISA.xhtml#IS10_0' class="button">10</a><a href='ISA.xhtml#IS11_0' class="button">11</a><a href='ISA.xhtml#IS12_0' class="button">12</a><a href='ISA.xhtml#IS13_0' class="button">13</a><a href='ISA.xhtml#IS14_0' class="button">14</a><a href='ISA.xhtml#IS15_0' class="button">15</a><a href='ISA.xhtml#IS16_0' class="button">16</a><a href='ISA.xhtml#IS17_0' class="button">17</a><a href='ISA.xhtml#IS18_0' class="button">18</a><a href='ISA.xhtml#IS19_0' class="button">19</a><a href='ISA.xhtml#IS20_0' class="button">20</a><a href='ISA.xhtml#IS21_0' class="button">21</a><a href='ISA.xhtml#IS22_0' class="button">22</a><a href='ISA.xhtml#IS23_0' class="button">23</a><a href='ISA.xhtml#IS24_0' class="button">24</a><a href='ISA.xhtml#IS25_0' class="button">25</a><a href='ISA.xhtml#IS26_0' class="button">26</a><a href='ISA.xhtml#IS27_0' class="button">27</a><a href='ISA.xhtml#IS28_0' class="button">28</a><a href='ISA.xhtml#IS29_0' class="button">29</a><a href='ISA.xhtml#IS30_0' class="button">30</a><a href='ISA.xhtml#IS31_0' class="button">31</a><a href='ISA.xhtml#IS32_0' class="button">32</a><a href='ISA.xhtml#IS33_0' class="button">33</a><a href='ISA.xhtml#IS34_0' class="button">34</a><a href='ISA.xhtml#IS35_0' class="button">35</a><a href='ISA.xhtml#IS36_0' class="button">36</a><a href='ISA.xhtml#IS37_0' class="button">37</a><a href='ISA.xhtml#IS38_0' class="button">38</a><a href='ISA.xhtml#IS39_0' class="button">39</a><a href='ISA.xhtml#IS40_0' class="button">40</a><a href='ISA.xhtml#IS41_0' class="button">41</a><a href='ISA.xhtml#IS42_0' class="button">42</a><a href='ISA.xhtml#IS43_0' class="button">43</a><a href='ISA.xhtml#IS44_0' class="button">44</a><a href='ISA.xhtml#IS45_0' class="button">45</a><a href='ISA.xhtml#IS46_0' class="button">46</a><a href='ISA.xhtml#IS47_0' class="button">47</a><a href='ISA.xhtml#IS48_0' class="button">48</a><a href='ISA.xhtml#IS49_0' class="button">49</a><a href='ISA.xhtml#IS50_0' class="button">50</a><a href='ISA.xhtml#IS51_0' class="button">51</a><a href='ISA.xhtml#IS52_0' class="button">52</a><a href='ISA.xhtml#IS53_0' class="button">53</a><a href='ISA.xhtml#IS54_0' class="button">54</a><a href='ISA.xhtml#IS55_0' class="button">55</a><a href='ISA.xhtml#IS56_0' class="button">56</a><a href='ISA.xhtml#IS57_0' class="button">57</a><a href='ISA.xhtml#IS58_0' class="button">58</a><a href='ISA.xhtml#IS59_0' class="button">59</a><a href='ISA.xhtml#IS60_0' class="button">60</a><a href='ISA.xhtml#IS61_0' class="button">61</a><a href='ISA.xhtml#IS62_0' class="button">62</a><a href='ISA.xhtml#IS63_0' class="button">63</a><a href='ISA.xhtml#IS64_0' class="button">64</a><a href='ISA.xhtml#IS65_0' class="button">65</a><a href='ISA.xhtml#IS66_0' class="button">66</a></div>

  <p class='main' id='IS0_0'></p>

  <p class='mt2'>INCIPIT LIBER</p>

  <h2>ISAIÆ PROPHETÆ</h2>

  <p class='pT4' id='IS1_0'>1</p>

  <p class='Normale'><span class="Versetto" id="IS1_1">1&#160;</span>Visio Isaiæ, filii Amos, quam vidit super Judam et Jerusalem, in diebus Oziæ, Joathan, Achaz, et Ezechiæ, regum Juda.<a href='#FN1'>*</a> <span class="Versetto" id="IS1_2">2&#160;</span>[Audite, cæli, et auribus percipe, terra, quoniam Dominus locutus est. Filios enutrivi, et exaltavi; ipsi autem spreverunt me.<a href='#FN2'>†</a> <span class="Versetto" id="IS1_3">3&#160;</span>Cognovit bos possessorem suum, et asinus præsepe domini sui; Israël autem me non cognovit, et populus meus non intellexit.<a href='#FN3'>‡</a> <span class="Versetto" id="IS1_4">4&#160;</span>Væ genti peccatrici, populo gravi iniquitate, semini nequam, filiis sceleratis ! dereliquerunt Dominum; blasphemaverunt Sanctum Israël; abalienati sunt retrorsum.<a href='#FN4'>§</a> <span class="Versetto" id="IS1_5">5&#160;</span>Super quo percutiam vos ultra, addentes prævaricationem? omne caput languidum, et omne cor mœrens.<a href='#FN5'>**</a> <span class="Versetto" id="IS1_6">6&#160;</span>A planta pedis usque ad verticem, non est in eo sanitas; vulnus, et livor, et plaga tumens, non est circumligata, nec curata medicamine, neque fota oleo.<a href='#FN6'>††</a> <span class="Versetto" id="IS1_7">7&#160;</span>Terra vestra deserta; civitates vestræ succensæ igni: regionem vestram coram vobis alieni devorant, et desolabitur sicut in vastitate hostili.<a href='#FN7'>‡‡</a> <span class="Versetto" id="IS1_8">8&#160;</span>Et derelinquetur filia Sion ut umbraculum in vinea, et sicut tugurium in cucumerario, et sicut civitas quæ vastatur.<a href='#FN8'>§§</a> <span class="Versetto" id="IS1_9">9&#160;</span>Nisi Dominus exercituum reliquisset nobis semen, quasi Sodoma fuissemus, et quasi Gomorrha similes essemus.<a href='#FN9'>***</a> <span class="Versetto" id="IS1_10">10&#160;</span>Audite verbum Domini, principes Sodomorum; percipite auribus legem Dei nostri, populus Gomorrhæ.<a href='#FN10'>†††</a> <span class="Versetto" id="IS1_11">11&#160;</span>Quo mihi multitudinem victimarum vestrarum? dicit Dominus. Plenus sum: holocausta arietum, et adipem pinguium, et sanguinem vitulorum et agnorum et hircorum, nolui.<a href='#FN11'>‡‡‡</a> <span class="Versetto" id="IS1_12">12&#160;</span>Cum veniretis ante conspectum meum, quis quæsivit hæc de manibus vestris, ut ambularetis in atriis meis?<a href='#FN12'>§§§</a> <span class="Versetto" id="IS1_13">13&#160;</span>Ne offeratis ultra sacrificium frustra: incensum abominatio est mihi. Neomeniam et sabbatum, et festivitates alias, non feram; iniqui sunt cœtus vestri.<a href='#FN13'>*</a> <span class="Versetto" id="IS1_14">14&#160;</span>Calendas vestras, et solemnitates vestras odivit anima mea: facta sunt mihi molesta; laboravi sustinens. <span class="Versetto" id="IS1_15">15&#160;</span>Et cum extenderitis manus vestras, avertam oculos meos a vobis, et cum multiplicaveritis orationem, non exaudiam: manus enim vestræ sanguine plenæ sunt.<a href='#FN14'>†</a> <span class="Versetto" id="IS1_16">16&#160;</span>Lavamini, mundi estote; auferte malum cogitationum vestrarum ab oculis meis: quiescite agere perverse,<a href='#FN15'>‡</a> <span class="Versetto" id="IS1_17">17&#160;</span>discite benefacere; quærite judicium, subvenite oppresso, judicate pupillo, defendite viduam.]<a href='#FN16'>§</a> <span class="Versetto" id="IS1_18">18&#160;</span>[Et venite, et arguite me, dicit Dominus. Si fuerint peccata vestra ut coccinum, quasi nix dealbabuntur; et si fuerint rubra quasi vermiculus, velut lana alba erunt.<a href='#FN17'>**</a> <span class="Versetto" id="IS1_19">19&#160;</span>Si volueritis, et audieritis me, bona terræ comeditis.<a href='#FN18'>††</a> <span class="Versetto" id="IS1_20">20&#160;</span>Quod si nolueritis, et me ad iracundiam provocaveritis, gladius devorabit vos, quia os Domini locutum est. <span class="Versetto" id="IS1_21">21&#160;</span>Quomodo facta est meretrix civitas fidelis, plena judicii? justitia habitavit in ea, nunc autem homicidæ.<a href='#FN19'>‡‡</a> <span class="Versetto" id="IS1_22">22&#160;</span>Argentum tuum versum est in scoriam; vinum tuum mistum est aqua.<a href='#FN20'>§§</a> <span class="Versetto" id="IS1_23">23&#160;</span>Principes tui infideles, socii furum. Omnes diligunt munera, sequuntur retributiones. Pupillo non judicant, et causa viduæ non ingreditur ad illos.<a href='#FN21'>***</a> <span class="Versetto" id="IS1_24">24&#160;</span>Propter hoc ait Dominus, Deus exercituum, Fortis Israël: Heu ! consolabor super hostibus meis, et vindicabor de inimicis meis.<a href='#FN22'>†††</a> <span class="Versetto" id="IS1_25">25&#160;</span>Et convertam manum meam ad te, et excoquam ad puram scoriam tuam, et auferam omne stannum tuum.<a href='#FN23'>‡‡‡</a> <span class="Versetto" id="IS1_26">26&#160;</span>Et restituam judices tuos ut fuerunt prius, et consiliarios tuos sicut antiquitus; post hæc vocaberis civitas justi, urbs fidelis.<a href='#FN24'>§§§</a> <span class="Versetto" id="IS1_27">27&#160;</span>Sion in judicio redimetur, et reducent eam in justitia. <span class="Versetto" id="IS1_28">28&#160;</span>Et conteret scelestos, et peccatores simul; et qui dereliquerunt Dominum consumentur. <span class="Versetto" id="IS1_29">29&#160;</span>Confundentur enim ab idolis quibus sacrificaverunt, et erubescetis super hortis quos elegeratis, <span class="Versetto" id="IS1_30">30&#160;</span>cum fueritis velut quercus defluentibus foliis, et velut hortus absque aqua.<a href='#FN25'>*</a> <span class="Versetto" id="IS1_31">31&#160;</span>Et erit fortitudo vestra ut favilla stuppæ, et opus vestrum quasi scintilla, et succendetur utrumque simul, et non erit qui extinguat.]</p>

  <p class='pT4' id='IS2_0'>2</p>

  <p class='Normale'><span class="Versetto" id="IS2_1">1&#160;</span>Verbum quod vidit Isaias, filius Amos, super Juda et Jerusalem. <span class="Versetto" id="IS2_2">2&#160;</span>[Et erit in novissimis diebus: præparatus mons domus Domini in vertice montium, et elevabitur super colles; et fluent ad eum omnes gentes,<a href='#FN26'>*</a> <span class="Versetto" id="IS2_3">3&#160;</span>et ibunt populi multi, et dicent: Venite, et ascendamus ad montem Domini, et ad domum Dei Jacob; et docebit nos vias suas, et ambulabimus in semitis ejus, quia de Sion exibit lex, et verbum Domini de Jerusalem.<a href='#FN27'>†</a> <span class="Versetto" id="IS2_4">4&#160;</span>Et judicabit gentes, et arguet populos multos; et conflabunt gladios suos in vomeres, et lanceas suas in falces. Non levabit gens contra gentem gladium, nec exercebuntur ultra ad prælium.<a href='#FN28'>‡</a> <span class="Versetto" id="IS2_5">5&#160;</span>Domus Jacob, venite, et ambulemus in lumine Domini.]<a href='#FN29'>§</a> <span class="Versetto" id="IS2_6">6&#160;</span>[Projecisti enim populum tuum, domum Jacob, quia repleti sunt ut olim, et augeres habuerunt ut Philisthiim, et pueris alienis adhæserunt. <span class="Versetto" id="IS2_7">7&#160;</span>Repleta est terra argento et auro, et non est finis thesaurorum ejus.<a href='#FN30'>**</a> <span class="Versetto" id="IS2_8">8&#160;</span>Et repleta est terra ejus equis, et innumerabiles quadrigæ ejus. Et repleta est terra ejus idolis; opus manuum suarum adoraverunt, quod fecerunt digiti eorum.<a href='#FN31'>††</a> <span class="Versetto" id="IS2_9">9&#160;</span>Et incurvavit se homo, et humiliatus est vir; ne ergo dimittas eis.<a href='#FN32'>‡‡</a> <span class="Versetto" id="IS2_10">10&#160;</span>Ingredere in petram, et abscondere in fossa humo a facie timoris Domini, et a gloria majestatis ejus. <span class="Versetto" id="IS2_11">11&#160;</span>Oculi sublimes hominis humiliati sunt, et incurvabitur altitudo virorum; exaltabitur autem Dominus solus in die illa.<a href='#FN33'>§§</a> <span class="Versetto" id="IS2_12">12&#160;</span>Quia dies Domini exercituum super omnem superbum, et excelsum, et super omnem arrogantem, et humiliabitur;<a href='#FN34'>***</a> <span class="Versetto" id="IS2_13">13&#160;</span>et super omnes cedros Libani sublimes et erectas, et super omnes quercus Basan, <span class="Versetto" id="IS2_14">14&#160;</span>et super omnes montes excelsos, et super omnes colles elevatos,<a href='#FN35'>†††</a> <span class="Versetto" id="IS2_15">15&#160;</span>et super omnem turrim excelsam, et super omnem murum munitum, <span class="Versetto" id="IS2_16">16&#160;</span>et super omnes naves Tharsis, et super omne quod visu pulchrum est,<a href='#FN36'>‡‡‡</a> <span class="Versetto" id="IS2_17">17&#160;</span>et incurvabitur sublimitas hominum, et humiliabitur altitudo virorum, et elevabitur Dominus solus in die illa;<a href='#FN37'>§§§</a> <span class="Versetto" id="IS2_18">18&#160;</span>et idola penitus conterentur;<a href='#FN38'>*</a> <span class="Versetto" id="IS2_19">19&#160;</span>et introibunt in speluncas petrarum, et in voragines terræ, a facie formidinis Domini et a gloria majestatis ejus, cum surrexerit percutere terram. <span class="Versetto" id="IS2_20">20&#160;</span>In die illa projiciet homo idola argenti sui, et simulacra auri sui, quæ fecerat sibi ut adoraret, talpas et vespertiliones.<a href='#FN39'>†</a> <span class="Versetto" id="IS2_21">21&#160;</span>Et ingreditur scissuras petrarum et in cavernas saxorum, a facie formidinis Domini, et a gloria majestatis ejus, cum surrexerit percutere terram. <span class="Versetto" id="IS2_22">22&#160;</span>Quiescite ergo ab homine, cujus spiritus in naribus ejus est, quia excelsus reputatus est ipse.]<a href='#FN40'>‡</a></p>

  <p class='pT4' id='IS3_0'>3</p>

  <p class='Normale'><span class="Versetto" id="IS3_1">1&#160;</span>[Ecce enim Dominator, Dominus exercituum, auferet a Jerusalem et a Juda validum et fortem, omne robur panis, et omne robor aquæ;<a href='#FN41'>*</a> <span class="Versetto" id="IS3_2">2&#160;</span>fortem, et virum bellatorem, judicem, et prophetam, et ariolum, et senem;<a href='#FN42'>†</a> <span class="Versetto" id="IS3_3">3&#160;</span>principem super quinquaginta, et honorabilem vultu et consiliarium, et sapientem de architectis, et prudentem eloquii mystici.<a href='#FN43'>‡</a> <span class="Versetto" id="IS3_4">4&#160;</span>Et dabo pueros principes eorum, et effeminati dominabuntur eis;<a href='#FN44'>§</a> <span class="Versetto" id="IS3_5">5&#160;</span>et irruet populus, vir ad virum, et unusquisque ad proximum suum; tumultuabitur puer contra senem, et ignobilis contra nobilem. <span class="Versetto" id="IS3_6">6&#160;</span>Apprehendet enim vir fratrem suum, domesticum patris sui: Vestimentum tibi est, princeps esto noster, ruina autem hæc sub manu tua.<a href='#FN45'>**</a> <span class="Versetto" id="IS3_7">7&#160;</span>Respondebit in die illa, dicens: Non sum medicus, et in domo mea non est panis neque vestimentum: nolite constituere me principem populi.<a href='#FN46'>††</a> <span class="Versetto" id="IS3_8">8&#160;</span>Ruit enim Jerusalem, et Judas concidit, quia lingua eorum et adinventiones eorum contra Dominum, ut provocarent oculos majestatis ejus.<a href='#FN47'>‡‡</a> <span class="Versetto" id="IS3_9">9&#160;</span>Agnitio vultus eorum respondit eis; et peccatum suum quasi Sodoma prædicaverunt, nec absconderunt. Væ animæ eorum, quoniam reddita sunt eis mala !<a href='#FN48'>§§</a> <span class="Versetto" id="IS3_10">10&#160;</span>Dicite justo quoniam bene, quoniam fructum adinventionum suarum comedet. <span class="Versetto" id="IS3_11">11&#160;</span>Væ impio in malum ! retributio enim manuum ejus fiet ei. <span class="Versetto" id="IS3_12">12&#160;</span>Populum meum exactores sui spoliaverunt, et mulieres dominatæ sunt eis. Popule meus, qui te beatum dicunt, ipsi te decipiunt, et viam gressuum tuorum dissipant.<a href='#FN49'>***</a> <span class="Versetto" id="IS3_13">13&#160;</span>Stat ad judicandum Dominus, et stat ad judicandos populos.<a href='#FN50'>†††</a> <span class="Versetto" id="IS3_14">14&#160;</span>Dominus ad judicium veniet cum senibus populi sui, et principibus ejus; vos enim depasti estis vineam, et rapina pauperis in domo vestra.<a href='#FN51'>‡‡‡</a> <span class="Versetto" id="IS3_15">15&#160;</span>Quare atteritis populum meum, et facies pauperum commolitis? dicit Dominus Deus exercituum.]<a href='#FN52'>§§§</a> <span class="Versetto" id="IS3_16">16&#160;</span>[Et dixit Dominus: Pro eo quod elevatæ sunt filiæ Sion, et ambulaverunt extento collo, et nutibus oculorum ibant, et plaudebant, ambulabant pedibus suis, et composito gradu incedebant;<a href='#FN53'>*</a> <span class="Versetto" id="IS3_17">17&#160;</span>decalvabit Dominus verticem filiarum Sion, et Dominus crinem earum nudabit.<a href='#FN54'>†</a> <span class="Versetto" id="IS3_18">18&#160;</span>In die illa auferet Dominus ornamentum calceamentum,<a href='#FN55'>‡</a> <span class="Versetto" id="IS3_19">19&#160;</span>et lunulas, et torques, et monilia, et armillas, et mitras, <span class="Versetto" id="IS3_20">20&#160;</span>et discriminalia, et periscelidas, et murenulas, et olfactoriola, et inaures, <span class="Versetto" id="IS3_21">21&#160;</span>et annulos, et gemmas in fronte pendentes,<a href='#FN56'>§</a> <span class="Versetto" id="IS3_22">22&#160;</span>et mutatoria, et palliola, et linteamina, et acus,<a href='#FN57'>**</a> <span class="Versetto" id="IS3_23">23&#160;</span>et specula, et sindones, et vittas, et theristra.<a href='#FN58'>††</a> <span class="Versetto" id="IS3_24">24&#160;</span>Et erit pro suavi odore fœtor, et pro zona funiculus, et pro crispanti crine calvitium, et pro fascia pectorali cilicium.<a href='#FN59'>‡‡</a> <span class="Versetto" id="IS3_25">25&#160;</span>Pulcherrimi quoque viri tui gladio cadent, et fortes tui in prælio. <span class="Versetto" id="IS3_26">26&#160;</span>Et mœrebunt atque lugebunt portæ ejus, et desolata in terra sedebit.]<a href='#FN60'>§§</a></p>

  <p class='pT4' id='IS4_0'>4</p>

  <p class='Normale'><span class="Versetto" id="IS4_1">1&#160;</span>[Et apprehendent septem mulieres virum unum in die illa, dicentes: Panem nostrum comedemus, et vestimentis nostris operiemur: tantummodo invocetur nomen tuum super nos; aufer opprobrium nostrum.]<a href='#FN61'>*</a> <span class="Versetto" id="IS4_2">2&#160;</span>[In die illa, erit germen Domini in magnificentia et gloria, et fructus terræ sublimis, et exsultatio his qui salvati fuerint de Israël. <span class="Versetto" id="IS4_3">3&#160;</span>Et erit: omnis qui relictus fuerit in Sion, et residuus in Jerusalem, Sanctus vocabitur, omnis qui scriptus est in vita in Jerusalem. <span class="Versetto" id="IS4_4">4&#160;</span>Si abluerit Dominus sordes filiarum Sion, et sanguinem Jerusalem laverit de medio ejus, in spiritu judicii, et spiritu ardoris. <span class="Versetto" id="IS4_5">5&#160;</span>Et creabit Dominus super omnem locum montis Sion, et ubi invocatus est, nubem per diem et fumum, et splendorem ignis flammantis in nocte: super omnem enim gloriam protectio.<a href='#FN62'>†</a> <span class="Versetto" id="IS4_6">6&#160;</span>Et tabernaculum erit in umbraculum, diei ab æstu, et in securitatem et absconsionem a turbine et a pluvia.]</p>

  <p class='pT4' id='IS5_0'>5</p>

  <p class='Normale'><span class="Versetto" id="IS5_1">1&#160;</span>[Cantabo dilecto meo canticum patruelis mei vineæ suæ. Vinea facta est dilecto meo in cornu filio olei.<a href='#FN63'>*</a> <span class="Versetto" id="IS5_2">2&#160;</span>Et sepivit eam, et lapides elegit ex illa, et plantavit eam electam; et ædificavit turrim in medio ejus, et torcular exstruxit in ea; et exspectavit ut faceret uvas, et fecit labruscas.<a href='#FN64'>†</a> <span class="Versetto" id="IS5_3">3&#160;</span>Nunc ergo, habitatores Jerusalem et viri Juda, judicate inter me et vineam meam.<a href='#FN65'>‡</a> <span class="Versetto" id="IS5_4">4&#160;</span>Quid est quod debui ultra facere vineæ meæ, et non feci ei? an quod exspectavi ut faceret uvas, et fecit labruscas?<a href='#FN66'>§</a> <span class="Versetto" id="IS5_5">5&#160;</span>Et nunc ostendam vobis quid ego faciam vineæ meæ: auferam sepem ejus, et erit in direptionem; diruam maceriam ejus, et erit in conculcationem.<a href='#FN67'>**</a> <span class="Versetto" id="IS5_6">6&#160;</span>Et ponam eam desertam; non putabitur et non fodietur: et ascendent vepres et spinæ, et nubibus mandabo ne pluant super eam imbrem.<a href='#FN68'>††</a> <span class="Versetto" id="IS5_7">7&#160;</span>Vinea enim Domini exercituum domus Israël est; et vir Juda germen ejus delectabile: et exspectavi ut faceret judicium, et ecce iniquitas; et justitiam, et ecce clamor.]<a href='#FN69'>‡‡</a> <span class="Versetto" id="IS5_8">8&#160;</span>[Væ qui conjungitis domum ad domum, et agrum agro copulatis usque ad terminum loci ! Numquid habitabitis vos soli in medio terræ?<a href='#FN70'>§§</a> <span class="Versetto" id="IS5_9">9&#160;</span>In auribus meis sunt hæc, dicit Dominus exercituum; nisi domus multæ desertæ fuerint, grandes et pulchræ, absque habitatore.<a href='#FN71'>***</a> <span class="Versetto" id="IS5_10">10&#160;</span>Decem enim jugera vinearum facient lagunculam unam, et triginta modii sementis facient modios tres.<a href='#FN72'>†††</a> <span class="Versetto" id="IS5_11">11&#160;</span>Væ qui consurgitis mane ad ebrietatem sectandam, et potandum usque ad vesperam, ut vino æstuetis !<a href='#FN73'>‡‡‡</a> <span class="Versetto" id="IS5_12">12&#160;</span>Cithara, et lyra, et tympanum, et tibia, et vinum in conviviis vestris; et opus Domini non respicitis, nec opera manuum ejus consideratis. <span class="Versetto" id="IS5_13">13&#160;</span>Propterea captivus ductus est populus meus, quia non habuit scientiam, et nobiles ejus interierunt fame, et multitudo ejus siti exaruit. <span class="Versetto" id="IS5_14">14&#160;</span>Propterea dilatavit infernus animam suam, et aperuit os suum absque ullo termino; et descendent fortes ejus, et populus ejus, et sublimes gloriosique ejus, ad eum. <span class="Versetto" id="IS5_15">15&#160;</span>Et incurvabitur homo, et humiliabitur vir, et oculi sublimium deprimentur. <span class="Versetto" id="IS5_16">16&#160;</span>Et exaltabitur Dominus exercituum in judicio; et Deus sanctus sanctificabitur in justitia. <span class="Versetto" id="IS5_17">17&#160;</span>Et pascentur agni juxta ordinem suum, et deserta in ubertatem versa advenæ comedent.]<a href='#FN74'>§§§</a> <span class="Versetto" id="IS5_18">18&#160;</span>[Væ qui trahitis iniquitatem in funiculis vanitatis, et quasi vinculum plaustri peccatum !<a href='#FN75'>*</a> <span class="Versetto" id="IS5_19">19&#160;</span>qui dicitis: Festinet, et cito veniat opus ejus, ut videamus; et appropiet, et veniat consilium sancti Israël, et sciemus illud !<a href='#FN76'>†</a> <span class="Versetto" id="IS5_20">20&#160;</span>Væ qui dicitis malum bonum, et bonum malum; ponentes tenebras lucem, et lucem tenebras; ponentes amarum in dulce, et dulce in amarum ! <span class="Versetto" id="IS5_21">21&#160;</span>Væ qui sapientes estis in oculis vestris, et coram vobismetipsis prudentes.<a href='#FN77'>‡</a> <span class="Versetto" id="IS5_22">22&#160;</span>Væ qui potentes estis ad bibendum vinum, et viri fortes ad miscendam ebrietatem !<a href='#FN78'>§</a> <span class="Versetto" id="IS5_23">23&#160;</span>qui justificatis impium pro muneribus, et justitiam justi aufertis ab eo !<a href='#FN79'>**</a> <span class="Versetto" id="IS5_24">24&#160;</span>Propter hoc, sicut devorat stipulam lingua ignis, et calor flammæ exurit, sic radix eorum quasi favilla erit, et germen eorum ut pulvis ascendet; abjecerunt enim legem Domini exercituum, et eloquium sancti Israël blasphemaverunt.<a href='#FN80'>††</a> <span class="Versetto" id="IS5_25">25&#160;</span>Ideo iratus est furor Domini in populum suum, et extendit manum suam super eum, et percussit eum: et conturbati sunt montes, et facta sunt morticina eorum quasi stercus in medio platearum. In his omnibus non est adversus furor ejus, sed adhuc manus ejus extenta.<a href='#FN81'>‡‡</a> <span class="Versetto" id="IS5_26">26&#160;</span>Et elevabit signum in nationibus procul, et sibilabit ad eum de finibus terræ: et ecce festinus velociter veniet.<a href='#FN82'>§§</a> <span class="Versetto" id="IS5_27">27&#160;</span>Non est deficiens neque laborans in eo; non dormitabit, neque dormiet; neque solvetur cingulum renum ejus, nec rumpetur corrigia calceamenti ejus. <span class="Versetto" id="IS5_28">28&#160;</span>Sagittæ ejus acutæ, et omnes arcus ejus extenti. Ungulæ equorum ejus ut silex, et rotæ ejus quasi impetus tempestatis. <span class="Versetto" id="IS5_29">29&#160;</span>Rugitus ejus ut leonis; rugiet ut catuli leonum: et frendet, et tenebit prædam, et amplexabitur, et non erit qui eruat. <span class="Versetto" id="IS5_30">30&#160;</span>Et sonabit super eum in die illa sicut sonitus maris: aspiciemus in terram, et ecce tenebræ tribulationis, et lux obtenebrata est in caligine ejus.]<a href='#FN83'>***</a></p>

  <p class='pT4' id='IS6_0'>6</p>

  <p class='Normale'><span class="Versetto" id="IS6_1">1&#160;</span>In anno quo mortuus est rex Ozias, vidi Dominum sedentem super solium excelsum et elevatum; et ea quæ sub ipso erant replebant templum.<a href='#FN84'>*</a> <span class="Versetto" id="IS6_2">2&#160;</span>Seraphim stabant super illud: sex alæ uni, et sex alæ alteri; duabus velabant faciem ejus, et duabus velabant pedes ejus, et duabus volabant.<a href='#FN85'>†</a> <span class="Versetto" id="IS6_3">3&#160;</span>Et clamabant alter ad alterum, et dicebant: [Sanctus, sanctus, sanctus Dominus, Deus exercituum; plena est omnis terra gloria ejus.]<a href='#FN86'>‡</a> <span class="Versetto" id="IS6_4">4&#160;</span>Et commota sunt superliminaria cardinum a voce clamantis, et domus repleta est fumo.<a href='#FN87'>§</a> <span class="Versetto" id="IS6_5">5&#160;</span>Et dixi: [Væ mihi, quia tacui, quia vir pollutus labiis ego sum, et in medio populi polluta labia habentis ego habito, et regem Dominum exercituum vidi oculis meis.]<a href='#FN88'>**</a> <span class="Versetto" id="IS6_6">6&#160;</span>Et volavit ad me unus de seraphim, et in manu ejus calculus, quem forcipe tulerat de altari,<a href='#FN89'>††</a> <span class="Versetto" id="IS6_7">7&#160;</span>et tetigit os meum, et dixit: [Ecce tetigit hoc labia tua, et auferetur iniquitas tua, et peccatum tuum mundabitur.]<a href='#FN90'>‡‡</a> <span class="Versetto" id="IS6_8">8&#160;</span>Et audivi vocem Domini dicentis: [Quem mittam? et quis ibit nobis?] Et dixi: [Ecce ego, mitte me.]<a href='#FN91'>§§</a> <span class="Versetto" id="IS6_9">9&#160;</span>Et dixit: [Vade, et dices populo huic: Audite audientes, et nolite intelligere; et videte visionem, et nolite cognoscere.<a href='#FN92'>***</a> <span class="Versetto" id="IS6_10">10&#160;</span>Excæca cor populi hujus, et aures ejus aggrava, et oculos ejus claude: ne forte videat oculis suis, et auribus suis audiat, et corde suo intelligat, et convertatur, et sanem eum.]<a href='#FN93'>†††</a> <span class="Versetto" id="IS6_11">11&#160;</span>Et dixi: [Usquequo, Domine?] Et dixit: [Donec desolentur civitates absque habitatore, et domus sine homine, et terra relinquetur deserta. <span class="Versetto" id="IS6_12">12&#160;</span>Et longe faciet Dominus homines, et multiplicabitur quæ derelicta fuerat in medio terræ. <span class="Versetto" id="IS6_13">13&#160;</span>Et adhuc in ea decimatio, et convertetur, et erit in ostensionem sicut terebinthus, et sicut quercus quæ expandit ramos suos; semen sanctum erit id quod steterit in ea.]<a href='#FN94'>‡‡‡</a></p>

  <p class='pT4' id='IS7_0'>7</p>

  <p class='Normale'><span class="Versetto" id="IS7_1">1&#160;</span>Et factum est in diebus Achaz, filii Joathan, filii Oziæ, regis Juda, ascendit Rasin, rex Syriæ, et Phacee, filius Romeliæ, rex Israël, in Jerusalem, ad præliandum contra eam: et non potuerunt<a href='#FN95'>*</a> <span class="Versetto" id="IS7_2">2&#160;</span>debellare eam. Et nuntiaverunt domui David, dicentes: Requievit Syria super Ephraim. Et commotum est cor ejus, et cor populi ejus, sicut moventur ligna silvarum a facie venti. <span class="Versetto" id="IS7_3">3&#160;</span>Et dixit Dominus ad Isaiam: Egredere in occursum Achaz, tu et qui derelictus est Jasub, filius tuus, ad extremum aquæductus piscinæ superioris in via agri Fullonis;<a href='#FN96'>†</a> <span class="Versetto" id="IS7_4">4&#160;</span>et dices ad eum: [Vide ut sileas; noli timere, et cor tuum ne formidet a duabus caudis titionum fumigantium istorum, in ira furoris Rasin, regis Syriæ, et filii Romeliæ;<a href='#FN97'>‡</a> <span class="Versetto" id="IS7_5">5&#160;</span>eo quod consilium inierit contra te Syria in malum, Ephraim, et filius Romeliæ, dicentes: <span class="Versetto" id="IS7_6">6&#160;</span>Ascendamus ad Judam, et suscitemus eum, et avellamus eum ad nos, et ponamus regem in medio ejus filium Tabeel.<a href='#FN98'>§</a> <span class="Versetto" id="IS7_7">7&#160;</span>Hæc dicit Dominus Deus: Non stabit, et non erit istud; <span class="Versetto" id="IS7_8">8&#160;</span>sed caput Syriæ Damascus, et caput Damasci Rasin; et adhuc sexaginta et quinque anni, et desinet Ephraim esse populus;<a href='#FN99'>**</a> <span class="Versetto" id="IS7_9">9&#160;</span>et caput Ephraim Samaria, et caput Samariæ filius Romeliæ. Si non credideritis, non permanebitis.] <span class="Versetto" id="IS7_10">10&#160;</span>Et adjecit Dominus loqui ad Achaz, dicens: <span class="Versetto" id="IS7_11">11&#160;</span>Pete tibi signum a Domino Deo tuo, in profundum inferni, sive in excelsum supra.<a href='#FN100'>††</a> <span class="Versetto" id="IS7_12">12&#160;</span>Et dixit Achaz: Non petam, et non tentabo Dominum. <span class="Versetto" id="IS7_13">13&#160;</span>Et dixit: [Audite ergo, domus David. Numquid parum vobis est molestos esse hominibus, quia molesti estis et Deo meo? <span class="Versetto" id="IS7_14">14&#160;</span>Propter hoc dabit Dominus ipse vobis signum: ecce virgo concipiet, et pariet filium, et vocabitur nomen ejus Emmanuel.<a href='#FN101'>‡‡</a> <span class="Versetto" id="IS7_15">15&#160;</span>Butyrum et mel comedet, ut sciat reprobare malum, et eligere bonum.<a href='#FN102'>§§</a> <span class="Versetto" id="IS7_16">16&#160;</span>Quia antequam sciat puer reprobare malum et eligere bonum, derelinquetur terra quam tu detestaris a facie duorum regum suorum.<a href='#FN103'>***</a> <span class="Versetto" id="IS7_17">17&#160;</span>Adducet Dominus super te, et super populum tuum, et super domum patris tui, dies qui non venerunt a diebus separationis Ephraim a Juda, cum rege Assyriorum. <span class="Versetto" id="IS7_18">18&#160;</span>Et erit in die illa: sibilabit Dominus muscæ quæ est in extremo fluminum Ægypti, et api quæ est in terra Assur;<a href='#FN104'>†††</a> <span class="Versetto" id="IS7_19">19&#160;</span>et venient, et requiescent omnes in torrentibus vallium, et in cavernis petrarum, et in omnibus frutetis, et in universis foraminibus. <span class="Versetto" id="IS7_20">20&#160;</span>In die illa radet Dominus in novacula conducta in his qui trans flumen sunt, in rege Assyriorum, caput et pilos pedum, et barbam universam.<a href='#FN105'>‡‡‡</a> <span class="Versetto" id="IS7_21">21&#160;</span>Et erit in die illa: nutriet homo vaccam boum, et duas oves, <span class="Versetto" id="IS7_22">22&#160;</span>et præ ubertate lactis comedet butyrum; butyrum enim et mel manducabit omnis qui relictus fuerit in medio terræ.<a href='#FN106'>§§§</a> <span class="Versetto" id="IS7_23">23&#160;</span>Et erit in die illa: omnis locus ubi fuerint mille vites, mille argenteis, in spinas et in vepres erunt. <span class="Versetto" id="IS7_24">24&#160;</span>Cum sagittis et arcu ingredientur illuc: vepres enim et spinæ erunt in universa terra. <span class="Versetto" id="IS7_25">25&#160;</span>Et omnes montes qui in sarculo sarrientur, non veniet illuc terror spinarum et veprium: et erit in pascua bovis, et in conculcationem pecoris.]<a href='#FN107'>*</a></p>

  <p class='pT4' id='IS8_0'>8</p>

  <p class='Normale'><span class="Versetto" id="IS8_1">1&#160;</span>Et dixit Dominus ad me: Sume tibi librum grandem, et scribe in eo stylo hominis: Velociter spolia detrahe, cito prædare.<a href='#FN108'>*</a> <span class="Versetto" id="IS8_2">2&#160;</span>Et adhibui mihi testes fideles, Uriam sacerdotem, et Zachariam, filium Barachiæ:<a href='#FN109'>†</a> <span class="Versetto" id="IS8_3">3&#160;</span>et accessi ad prophetissam, et concepit, et peperit filium. Et dixit Dominus ad me: Voca nomen ejus: Accelera spolia detrahere; Festina prædari:<a href='#FN110'>‡</a> <span class="Versetto" id="IS8_4">4&#160;</span>quia antequam sciat puer vocare patrem suum et matrem suam, auferetur fortitudo Damasci, et spolia Samariæ, coram rege Assyriorum.<a href='#FN111'>§</a> <span class="Versetto" id="IS8_5">5&#160;</span>Et adjecit Dominus loqui ad me adhuc, dicens: <span class="Versetto" id="IS8_6">6&#160;</span>[Pro eo quod abjecit populus iste aquas Siloë, quæ vadunt cum silentio, et assumpsit magis Rasin, et filium Romeliæ: <span class="Versetto" id="IS8_7">7&#160;</span>propter hoc ecce Dominus adducet super eos aquas fluminis fortes et multas, regem Assyriorum, et omnem gloriam ejus, et ascendet super omnes rivos ejus, et fluet super universas ripas ejus;<a href='#FN112'>**</a> <span class="Versetto" id="IS8_8">8&#160;</span>et ibit per Judam, inundans, et transiens: usque ad collum veniet. Et erit extensio alarum ejus implens latitudinem terræ tuæ, o Emmanuel ! <span class="Versetto" id="IS8_9">9&#160;</span>Congregamini, populi, et vincimini; et audite, universæ procul terræ: confortamini, et vincimini; accingite vos, et vincimini.<a href='#FN113'>††</a> <span class="Versetto" id="IS8_10">10&#160;</span>Inite consilium, et dissipabitur; loquimini verbum, et non fiet: quia nobiscum Deus. <span class="Versetto" id="IS8_11">11&#160;</span>Hæc enim ait Dominus ad me: Sicut in manu forti erudivit me, ne irem in via populi hujus, dicens: <span class="Versetto" id="IS8_12">12&#160;</span>Non dicatis: Conjuratio; omnia enim quæ loquitur populus iste, conjuratio est: et timorem ejus ne timeatis, neque paveatis.<a href='#FN114'>‡‡</a> <span class="Versetto" id="IS8_13">13&#160;</span>Dominum exercituum ipsum sanctificate; ipse pavor vester, et ipse terror vester: <span class="Versetto" id="IS8_14">14&#160;</span>et erit vobis in sanctificationem; in lapidem autem offensionis, et in petram scandali, duabus domibus Israël; in laqueum et in ruinam habitantibus Jerusalem.<a href='#FN115'>§§</a> <span class="Versetto" id="IS8_15">15&#160;</span>Et offendent ex eis plurimi, et cadent, et conterentur, et irretientur, et capientur. <span class="Versetto" id="IS8_16">16&#160;</span>Liga testimonium, signa legem in discipulis meis.<a href='#FN116'>***</a> <span class="Versetto" id="IS8_17">17&#160;</span>Et exspectabo Dominum qui abscondit faciem suam a domo Jacob, et præstolabor eum. <span class="Versetto" id="IS8_18">18&#160;</span>Ecce ego et pueri mei quos dedit mihi Dominus in signum, et in portentum Israël a Domino exercituum, qui habitat in monte Sion:<a href='#FN117'>†††</a> <span class="Versetto" id="IS8_19">19&#160;</span>et cum dixerint ad vos: Quærite a pythonibus et a divinis qui strident in incantationibus suis: numquid non populus a Deo suo requiret, pro vivis a mortuis? <span class="Versetto" id="IS8_20">20&#160;</span>ad legem magis et ad testimonium. Quod si non dixerint juxta verbum hoc, non erit eis matutina lux.<a href='#FN118'>‡‡‡</a> <span class="Versetto" id="IS8_21">21&#160;</span>Et transibit per eam, corruet, et esuriet; et cum esurierit, irascetur. Et maledicet regi suo, et Deo suo, et suscipiet sursum,<a href='#FN119'>§§§</a> <span class="Versetto" id="IS8_22">22&#160;</span>et ad terram intuebitur; et ecce tribulatio et tenebræ, dissolutio et angustia, et caligo persequens, et non poterit avolare de angustia sua.]</p>

  <p class='pT4' id='IS9_0'>9</p>

  <p class='Normale'><span class="Versetto" id="IS9_1">1&#160;</span>[Primo tempore alleviata est terra Zabulon et terra Nephthali: et novissimo aggravata est via maris trans Jordanem Galilææ gentium.<a href='#FN120'>*</a> <span class="Versetto" id="IS9_2">2&#160;</span>Populus qui ambulabat in tenebris, vidit lucem magnam; habitantibus in regione umbræ mortis, lux orta est eis.<a href='#FN121'>†</a> <span class="Versetto" id="IS9_3">3&#160;</span>Multiplicasti gentem, et non magnificasti lætitiam. Lætabuntur coram te, sicut qui lætantur in messe; sicut exsultant victores capta præda, quando dividunt spolia.<a href='#FN122'>‡</a> <span class="Versetto" id="IS9_4">4&#160;</span>Jugum enim oneris ejus, et virgam humeri ejus, et sceptrum exactoris ejus superasti, sicut in die Madian.<a href='#FN123'>§</a> <span class="Versetto" id="IS9_5">5&#160;</span>Quia omnis violentia prædatio cum tumultu, et vestimentum mistum sanguine, erit in combustionem, et cibus ignis.<a href='#FN124'>**</a> <span class="Versetto" id="IS9_6">6&#160;</span>Parvulus enim natus est nobis, et filius datus est nobis, et factus est principatus super humerum ejus: et vocabitur nomen ejus, Admirabilis, Consiliarius, Deus, Fortis, Pater futuri sæculi, Princeps pacis.<a href='#FN125'>††</a> <span class="Versetto" id="IS9_7">7&#160;</span>Multiplicabitur ejus imperium, et pacis non erit finis; super solium David, et super regnum ejus sedebit, ut confirmet illud et corroboret in judicio et justitia, amodo et usque in sempiternum: zelus Domini exercituum faciet hoc.]<a href='#FN126'>‡‡</a> <span class="Versetto" id="IS9_8">8&#160;</span>[Verbum misit Dominus in Jacob, et cecidit in Israël.<a href='#FN127'>§§</a> <span class="Versetto" id="IS9_9">9&#160;</span>Et sciet omnis populus Ephraim, et habitantes Samariam, in superbia et magnitudine cordis dicentes: <span class="Versetto" id="IS9_10">10&#160;</span>Lateres ceciderunt, sed quadris lapidibus ædificabimus; sycomoros succiderunt, sed cedros immutabimus.<a href='#FN128'>***</a> <span class="Versetto" id="IS9_11">11&#160;</span>Et elevabit Dominus hostes Rasin super eum, et inimicos ejus in tumultum vertet. <span class="Versetto" id="IS9_12">12&#160;</span>Syriam ab oriente, et Philisthiim ab occidente; et devorabunt Israël toto ore. In omnibus his non est aversus furor ejus, sed adhuc manus ejus extenta. <span class="Versetto" id="IS9_13">13&#160;</span>Et populus non est reversus ad percutientem se, et Dominum exercituum non inquisierunt. <span class="Versetto" id="IS9_14">14&#160;</span>Et disperdet Dominus ab Israël caput et caudam, incurvantem et refrenantem, die una. <span class="Versetto" id="IS9_15">15&#160;</span>Longævus et honorabilis, ipse est caput; et propheta docens mendacium, ipse est cauda. <span class="Versetto" id="IS9_16">16&#160;</span>Et erunt qui beatificant populum istum, seducentes; et qui beatificantur, præcipitati. <span class="Versetto" id="IS9_17">17&#160;</span>Propter hoc super adolescentulis ejus non lætabitur Dominus, et pupillorum ejus et viduarum non miserebitur: quia omnis hypocrita est et nequam, et universum os locutum est stultitiam; in omnibus his non est aversus furor ejus, sed adhuc manus ejus extenta. <span class="Versetto" id="IS9_18">18&#160;</span>Succensa est enim quasi ignis impietas: veprem et spinam vorabit, et succendetur in densitate saltus, et convolvetur superbia fumi. <span class="Versetto" id="IS9_19">19&#160;</span>In ira Domini exercituum conturbata est terra, et erit populus quasi esca ignis; vir fratri suo non parcet. <span class="Versetto" id="IS9_20">20&#160;</span>Et declinabit ad dexteram, et esuriet; et comedet ad sinistram, et non saturabitur; unusquisque carnem brachii sui vorabit: Manasses Ephraim, et Ephraim Manassen; simul ipsi contra Judam. <span class="Versetto" id="IS9_21">21&#160;</span>In omnibus his non est aversus furor ejus, sed adhuc manus ejus extenta.]</p>

  <p class='pT4' id='IS10_0'>10</p>

  <p class='Normale'><span class="Versetto" id="IS10_1">1&#160;</span>[Væ qui condunt leges iniquas, et scribentes injustitiam scripserunt,<a href='#FN129'>*</a> <span class="Versetto" id="IS10_2">2&#160;</span>ut opprimerent in judicio pauperes, et vim facerent causæ humilium populi mei; ut essent viduæ præda eorum, et pupillos diriperent. <span class="Versetto" id="IS10_3">3&#160;</span>Quid facietis in die visitationis, et calamitatis de longe venientis? ad cujus confugietis auxilium? et ubi derelinquetis gloriam vestram, <span class="Versetto" id="IS10_4">4&#160;</span>ne incurvemini sub vinculo, et cum interfectis cadatis? Super omnibus his non est aversus furor ejus, sed adhuc manus ejus extenta.] <span class="Versetto" id="IS10_5">5&#160;</span>[Væ Assur ! virga furoris mei et baculus ipse est; in manu eorum indignatio mea.<a href='#FN130'>†</a> <span class="Versetto" id="IS10_6">6&#160;</span>Ad gentem fallacem mittam eum, et contra populum furoris mei mandabo illi, ut auferat spolia, et diripiat prædam, et ponat illum in conculcationem quasi lutum platearum. <span class="Versetto" id="IS10_7">7&#160;</span>Ipse autem non sic arbitrabitur, et cor ejus non ita existimabit; sed ad conterendum erit cor ejus, et ad internecionem gentium non paucarum.<a href='#FN131'>‡</a> <span class="Versetto" id="IS10_8">8&#160;</span>Dicet enim: <span class="Versetto" id="IS10_9">9&#160;</span>Numquid non principes mei simul reges sunt? numquid non ut Charcamis, sic Calano? et ut Arphad, sic Emath? numquid non ut Damascus, sic Samaria?<a href='#FN132'>§</a> <span class="Versetto" id="IS10_10">10&#160;</span>Quomodo invenit manus mea regna idoli, sic et simulacra eorum de Jerusalem et de Samaria.<a href='#FN133'>**</a> <span class="Versetto" id="IS10_11">11&#160;</span>Numquid non sicut feci Samariæ et idolis ejus, sic faciam Jerusalem et simulacris ejus? <span class="Versetto" id="IS10_12">12&#160;</span>Et erit, cum impleverit Dominus cuncta opera sua in monte Sion et in Jerusalem, visitabo super fructum magnifici cordis regis Assur, et super gloriam altitudinis oculorum ejus.<a href='#FN134'>††</a> <span class="Versetto" id="IS10_13">13&#160;</span>Dixit enim: In fortitudine manus meæ feci, et in sapientia mea intellexi; et abstuli terminos populorum, et principes eorum deprædatus sum, et detraxi quasi potens in sublimi residentes. <span class="Versetto" id="IS10_14">14&#160;</span>Et invenit quasi nidum manus mea fortitudinem populorum; et sicut colliguntur ova quæ derelicta sunt, sic universam terram ego congregavi; et non fuit qui moveret pennam, et aperiret os, et ganniret.<a href='#FN135'>‡‡</a> <span class="Versetto" id="IS10_15">15&#160;</span>Numquid gloriabitur securis contra eum qui secat in ea? aut exaltabitur serra contra eum a quo trahitur? Quomodo si elevetur virga contra elevantem se, et exaltetur baculus, qui utique lignum est. <span class="Versetto" id="IS10_16">16&#160;</span>Propter hoc mittet Dominator, Dominus exercituum, in pinguibus ejus tenuitatem; et subtus gloriam ejus succensa ardebit quasi combustio ignis.<a href='#FN136'>§§</a> <span class="Versetto" id="IS10_17">17&#160;</span>Et erit lumen Israël in igne, et Sanctus ejus in flamma; et succendetur, et devorabitur spina ejus et vepres in die una.<a href='#FN137'>***</a> <span class="Versetto" id="IS10_18">18&#160;</span>Et gloria saltus ejus, et carmeli ejus, ab anima usque ad carnem consumetur; et erit terrore profugus.<a href='#FN138'>†††</a> <span class="Versetto" id="IS10_19">19&#160;</span>Et reliquiæ ligni saltus ejus præ paucitate numerabuntur, et puer scribet eos.] <span class="Versetto" id="IS10_20">20&#160;</span>[Et erit in die illa: non adjiciet residuum Israël, et hi qui fugerint de domo Jacob, inniti super eo qui percutit eos; sed innitetur super Dominum, Sanctum Israël, in veritate.<a href='#FN139'>‡‡‡</a> <span class="Versetto" id="IS10_21">21&#160;</span>Reliquiæ convertentur; reliquiæ, inquam, Jacob ad Deum fortem.<a href='#FN140'>§§§</a> <span class="Versetto" id="IS10_22">22&#160;</span>Si enim fuerit populus tuus, Israël, quasi arena maris, reliquiæ convertentur ex eo; consummatio abbreviata inundabit justitiam.<a href='#FN141'>*</a> <span class="Versetto" id="IS10_23">23&#160;</span>Consummationem enim et abbreviationem Dominus Deus exercituum faciet in medio omnis terræ.<a href='#FN142'>†</a> <span class="Versetto" id="IS10_24">24&#160;</span>Propter hoc, hæc dicit Dominus Deus exercituum: Noli timere, populus meus, habitator Sion, ab Assur: in virga percutiet te, et baculum suum levabit super te, in via Ægypti.<a href='#FN143'>‡</a> <span class="Versetto" id="IS10_25">25&#160;</span>Adhuc enim paululum modicumque, et consummabitur indignatio et furor meus super scelus eorum.<a href='#FN144'>§</a> <span class="Versetto" id="IS10_26">26&#160;</span>Et suscitabit super eum Dominus exercituum flagellum, juxta plagam Madian in petra Oreb: et virgam suam super mare, et levabit eam in via Ægypti.<a href='#FN145'>**</a> <span class="Versetto" id="IS10_27">27&#160;</span>Et erit in die illa: auferetur onus ejus de humero tuo et jugum ejus de collo tuo, et computrescet jugum a facie olei.] <span class="Versetto" id="IS10_28">28&#160;</span>[Veniet in Ajath, transibit in Magron, apud Machmas commendabit vasa sua. <span class="Versetto" id="IS10_29">29&#160;</span>Transierunt cursim, Gaba sedes nostra; obstupuit Rama, Gabaath Saulis fugit.<a href='#FN146'>††</a> <span class="Versetto" id="IS10_30">30&#160;</span>Hinni voce tua, filia Gallim, attende Laisa, paupercula Anathoth. <span class="Versetto" id="IS10_31">31&#160;</span>Migravit Medemena; habitatores Gabim, confortamini.<a href='#FN147'>‡‡</a> <span class="Versetto" id="IS10_32">32&#160;</span>Adhuc dies est ut in Nobe stetur; agitabit manum suam super montem filiæ Sion, collem Jerusalem. <span class="Versetto" id="IS10_33">33&#160;</span>Ecce Dominator, Dominus exercituum, confringet lagunculam in terrore; et excelsi statura succidentur, et sublimes humiliabuntur.<a href='#FN148'>§§</a> <span class="Versetto" id="IS10_34">34&#160;</span>Et subvertentur condensa saltus ferro; et Libanus cum excelsis cadet.]</p>

  <p class='pT4' id='IS11_0'>11</p>

  <p class='Normale'><span class="Versetto" id="IS11_1">1&#160;</span>[Et egredietur virga de radice Jesse, et flos de radice ejus ascendet.<a href='#FN149'>*</a> <span class="Versetto" id="IS11_2">2&#160;</span>Et requiescet super eum spiritus Domini: spiritus sapientiæ et intellectus, spiritus consilii et fortitudinis, spiritus scientiæ et pietatis;<a href='#FN150'>†</a> <span class="Versetto" id="IS11_3">3&#160;</span>et replebit eum spiritus timoris Domini. Non secundum visionem oculorum judicabit, neque secundum auditum aurium arguet;<a href='#FN151'>‡</a> <span class="Versetto" id="IS11_4">4&#160;</span>sed judicabit in justitia pauperes, et arguet in æquitate pro mansuetis terræ; et percutiet terram virga oris sui, et spiritu labiorum suorum interficiet impium.<a href='#FN152'>§</a> <span class="Versetto" id="IS11_5">5&#160;</span>Et erit justitia cingulum lumborum ejus, et fides cinctorium renum ejus.<a href='#FN153'>**</a> <span class="Versetto" id="IS11_6">6&#160;</span>Habitabit lupus cum agno, et pardus cum hædo accubabit; vitulus, et leo, et ovis, simul morabuntur, et puer parvulus minabit eos.<a href='#FN154'>††</a> <span class="Versetto" id="IS11_7">7&#160;</span>Vitulus et ursus pascentur, simul requiescent catuli eorum; et leo quasi bos comedet paleas.<a href='#FN155'>‡‡</a> <span class="Versetto" id="IS11_8">8&#160;</span>Et delectabitur infans ab ubere super foramine aspidis; et in caverna reguli qui ablactatus fuerit manum suam mittet.<a href='#FN156'>§§</a> <span class="Versetto" id="IS11_9">9&#160;</span>Non nocebunt, et non occident in universo monte sancto meo, quia repleta est terra scientia Domini, sicut aquæ maris operientes.]<a href='#FN157'>***</a> <span class="Versetto" id="IS11_10">10&#160;</span>[In die illa radix Jesse, qui stat in signum populorum, ipsum gentes deprecabuntur, et erit sepulchrum ejus gloriosum.<a href='#FN158'>†††</a> <span class="Versetto" id="IS11_11">11&#160;</span>Et erit in die illa: adjiciet Dominus secundo manum suam ad possidendum residuum populi sui, quod relinquetur ab Assyriis, et ab Ægypto, et a Phetros, et ab Æthiopia, et ab Ælam, et a Sennaar, et ab Emath, et ab insulis maris.<a href='#FN159'>‡‡‡</a> <span class="Versetto" id="IS11_12">12&#160;</span>Et levabit signum in nationes, et congregabit profugos Israël, et dispersos Juda colliget a quatuor plagis terræ.<a href='#FN160'>§§§</a> <span class="Versetto" id="IS11_13">13&#160;</span>Et auferetur zelus Ephraim, et hostes Juda peribunt; Ephraim non æmulabitur Judam, et Judas non pugnabit contra Ephraim.<a href='#FN161'>*</a> <span class="Versetto" id="IS11_14">14&#160;</span>Et volabunt in humeros Philisthiim per mare, simul prædabuntur filios orientis; Idumæa et Moab præceptum manus eorum, et filii Ammon obedientes erunt.<a href='#FN162'>†</a> <span class="Versetto" id="IS11_15">15&#160;</span>Et desolabit Dominus linguam maris Ægypti, et levabit manum suam super flumen in fortitudine spiritus sui; et percutiet eum in septem rivis, ita ut transeant per eum calceati.<a href='#FN163'>‡</a> <span class="Versetto" id="IS11_16">16&#160;</span>Et erit via residuo populo meo qui relinquetur ab Assyriis, sicut fuit Israëli in die illa qua ascendit de terra Ægypti.]</p>

  <p class='pT4' id='IS12_0'>12</p>

  <p class='Normale'><span class="Versetto" id="IS12_1">1&#160;</span>[Et dices in die illa: Confitebor tibi, Domine, quoniam iratus es mihi; conversus est furor tuus, et consolatus es me.<a href='#FN164'>*</a> <span class="Versetto" id="IS12_2">2&#160;</span>Ecce Deus salvator meus; fiducialiter agam, et non timebo: quia fortitudo mea et laus mea Dominus, et factus est mihi in salutem. <span class="Versetto" id="IS12_3">3&#160;</span>Haurietis aquas in gaudio de fontibus salvatoris.<a href='#FN165'>†</a> <span class="Versetto" id="IS12_4">4&#160;</span>Et dicetis in die illa: Confitemini Domino et invocate nomen ejus; notas facite in populis adinventiones ejus; mementote quoniam excelsum est nomen ejus. <span class="Versetto" id="IS12_5">5&#160;</span>Cantate Domino, quoniam magnifice fecit; annuntiate hoc in universa terra. <span class="Versetto" id="IS12_6">6&#160;</span>Exsulta et lauda, habitatio Sion, quia magnus in medio tui Sanctus Israël.]</p>

  <p class='pT4' id='IS13_0'>13</p>

  <p class='Normale'><span class="Versetto" id="IS13_1">1&#160;</span>Onus Babylonis, quod vidit Isaias, filius Amos.<a href='#FN166'>*</a> <span class="Versetto" id="IS13_2">2&#160;</span>[Super montem caliginosum levate signum: exaltate vocem, levate manum, et ingrediantur portas duces. <span class="Versetto" id="IS13_3">3&#160;</span>Ego mandavi sanctificatis meis, et vocavi fortes meos in ira mea, exsultantes in gloria mea. <span class="Versetto" id="IS13_4">4&#160;</span>Vox multitudinis in montibus, quasi populorum frequentium; vox sonitus regum, gentium congregatarum. Dominus exercituum præcepit militiæ belli, <span class="Versetto" id="IS13_5">5&#160;</span>venientibus de terra procul, a summitate cæli; Dominus, et vasa furoris ejus, ut disperdat omnem terram. <span class="Versetto" id="IS13_6">6&#160;</span>Ululate, quia prope est dies Domini; quasi vastitas a Domino veniet. <span class="Versetto" id="IS13_7">7&#160;</span>Propter hoc omnes manus dissolventur, et omne cor hominis contabescet,<a href='#FN167'>†</a> <span class="Versetto" id="IS13_8">8&#160;</span>et conteretur. Torsiones et dolores tenebunt; quasi parturiens dolebunt: unusquisque ad proximum suum stupebit, facies combustæ vultus eorum.<a href='#FN168'>‡</a> <span class="Versetto" id="IS13_9">9&#160;</span>Ecce dies Domini veniet, crudelis, et indignationis plenus, et iræ, furorisque, ad ponendam terram in solitudinem, et peccatores ejus conterendos de ea. <span class="Versetto" id="IS13_10">10&#160;</span>Quoniam stellæ cæli, et splendor earum, non expandent lumen suum; obtenebratus est sol in ortu suo, et luna non splendebit in lumine suo.<a href='#FN169'>§</a> <span class="Versetto" id="IS13_11">11&#160;</span>Et visitabo super orbis mala, et contra impios iniquitatem eorum; et quiescere faciam superbiam infidelium, et arrogantiam fortium humiliabo.<a href='#FN170'>**</a> <span class="Versetto" id="IS13_12">12&#160;</span>Pretiosior erit vir auro, et homo mundo obrizo.<a href='#FN171'>††</a> <span class="Versetto" id="IS13_13">13&#160;</span>Super hoc cælum turbabo; et movebitur terra de loco suo, propter indignationem Domini exercituum, et propter diem iræ furoris ejus.<a href='#FN172'>‡‡</a> <span class="Versetto" id="IS13_14">14&#160;</span>Et erit quasi damula fugiens, et quasi ovis, et non erit qui congreget. Unusquisque ad populum suum convertetur, et singuli ad terram suam fugient.<a href='#FN173'>§§</a> <span class="Versetto" id="IS13_15">15&#160;</span>Omnis qui inventus fuerit occidetur, et omnis qui supervenerit cadet in gladio; <span class="Versetto" id="IS13_16">16&#160;</span>infantes eorum allidentur in oculis eorum, diripientur domus eorum, et uxores eorum violabuntur. <span class="Versetto" id="IS13_17">17&#160;</span>Ecce ego suscitabo super eos Medos, qui argentum non quærant, nec aurum velint;<a href='#FN174'>***</a> <span class="Versetto" id="IS13_18">18&#160;</span>sed sagittis parvulos interficient, et lactantibus uteris non miserebuntur, et super filios non parcet oculus eorum. <span class="Versetto" id="IS13_19">19&#160;</span>Et erit Babylon illa gloriosa in regnis, inclyta superbia Chaldæorum, sicut subvertit Dominus Sodomam et Gomorrham.<a href='#FN175'>†††</a> <span class="Versetto" id="IS13_20">20&#160;</span>Non habitabitur usque in finem, et non fundabitur usque ad generationem et generationem; nec ponet ibi tentoria Arabs, nec pastores requiescent ibi. <span class="Versetto" id="IS13_21">21&#160;</span>Sed requiescent ibi bestiæ, et replebuntur domus eorum draconibus, et habitabunt ibi struthiones, et pilosi saltabunt ibi;<a href='#FN176'>‡‡‡</a> <span class="Versetto" id="IS13_22">22&#160;</span>et respondebunt ibi ululæ in ædibus ejus, et sirenes in delubris voluptatis.]<a href='#FN177'>§§§</a></p>

  <p class='pT4' id='IS14_0'>14</p>

  <p class='Normale'><span class="Versetto" id="IS14_1">1&#160;</span>[Prope est ut veniat tempus ejus, et dies ejus non elongabuntur. Miserebitur enim Dominus Jacob, et eliget adhuc de Israël, et requiescere eos faciet super humum suam; adjungetur advena ad eos, et adhærebit domui Jacob.<a href='#FN178'>*</a> <span class="Versetto" id="IS14_2">2&#160;</span>Et tenebunt eos populi, et adducent eos in locum suum; et possidebit eos domus Israël super terram Domini in servos et ancillas: et erunt capientes eos qui se ceperant, et subjicient exactores suos.] <span class="Versetto" id="IS14_3">3&#160;</span>[Et erit in die illa: cum requiem dederit tibi Deus a labore tuo, et a concussione tua, et a servitute dura qua ante servisti, <span class="Versetto" id="IS14_4">4&#160;</span>sumes parabolam istam contra regem Babylonis, et dices: Quomodo cessavit exactor; quievit tributum?<a href='#FN179'>†</a> <span class="Versetto" id="IS14_5">5&#160;</span>Contrivit Dominus baculum impiorum, virgam dominantium,<a href='#FN180'>‡</a> <span class="Versetto" id="IS14_6">6&#160;</span>cædentem populos in indignatione plaga insanabili, subjicientem in furore gentes, persequentem crudeliter. <span class="Versetto" id="IS14_7">7&#160;</span>Conquievit et siluit omnis terra, gavisa est et exsultavit; <span class="Versetto" id="IS14_8">8&#160;</span>abietes quoque lætatæ sunt super te, et cedri Libani: ex quo dormisti, non ascendet qui succidat nos.<a href='#FN181'>§</a> <span class="Versetto" id="IS14_9">9&#160;</span>Infernus subter conturbatus est in occursum adventus tui; suscitavit tibi gigantes. Omnes principes terræ surrexerunt de soliis suis, omnes principes nationum.<a href='#FN182'>**</a> <span class="Versetto" id="IS14_10">10&#160;</span>Universi respondebunt, et dicent tibi: Et tu vulneratus es sicut et nos; nostri similis effectus es.<a href='#FN183'>††</a> <span class="Versetto" id="IS14_11">11&#160;</span>Detracta est ad inferos superbia tua, concidit cadaver tuum; subter te sternetur tinea, et operimentum tuum erunt vermes.<a href='#FN184'>‡‡</a> <span class="Versetto" id="IS14_12">12&#160;</span>Quomodo cecidisti de cælo, Lucifer, qui mane oriebaris? corruisti in terram, qui vulnerabas gentes?<a href='#FN185'>§§</a> <span class="Versetto" id="IS14_13">13&#160;</span>Qui dicebas in corde tuo: In cælum conscendam, super astra Dei exaltabo solium meum; sedebo in monte testamenti, in lateribus aquilonis;<a href='#FN186'>***</a> <span class="Versetto" id="IS14_14">14&#160;</span>ascendam super altitudinem nubium, similis ero Altissimo? <span class="Versetto" id="IS14_15">15&#160;</span>Verumtamen ad infernum detraheris, in profundum laci.<a href='#FN187'>†††</a> <span class="Versetto" id="IS14_16">16&#160;</span>Qui te viderint, ad te inclinabuntur, teque prospicient: Numquid iste est vir qui conturbavit terram, qui concussit regna,<a href='#FN188'>‡‡‡</a> <span class="Versetto" id="IS14_17">17&#160;</span>qui posuit orbem desertum, et urbes ejus destruxit, vinctis ejus non aperuit carcerem?<a href='#FN189'>§§§</a> <span class="Versetto" id="IS14_18">18&#160;</span>Omnes reges gentium universi dormierunt in gloria, vir in domo sua;<a href='#FN190'>*</a> <span class="Versetto" id="IS14_19">19&#160;</span>tu autem projectus es de sepulchro tuo, quasi stirps inutilis pollutus, et obvolutus cum his qui interfecti sunt gladio, et descenderunt ad fundamenta laci, quasi cadaver putridum.<a href='#FN191'>†</a> <span class="Versetto" id="IS14_20">20&#160;</span>Non habebis consortium, neque cum eis in sepultura; tu enim terram tuam disperdidisti, tu populum tuum occidisti: non vocabitur in æternum semen pessimorum.<a href='#FN192'>‡</a> <span class="Versetto" id="IS14_21">21&#160;</span>Præparate filios ejus occisioni, in iniquitate patrum suorum: non consurgent, nec hæreditabunt terram, neque implebunt faciem orbis civitatum.<a href='#FN193'>§</a> <span class="Versetto" id="IS14_22">22&#160;</span>Et consurgam super eos, dicit Dominus exercituum; et perdam Babylonis nomen, et reliquias, et germen, et progeniem, dicit Dominus; <span class="Versetto" id="IS14_23">23&#160;</span>et ponam eam in possessionem ericii, et in paludes aquarum, et scopabo eam in scopa terens, dicit Dominus exercituum.]<a href='#FN194'>**</a> <span class="Versetto" id="IS14_24">24&#160;</span>[Juravit Dominus exercituum, dicens: Si non, ut putavi, ita erit; et quomodo mente tractavi,<a href='#FN195'>††</a> <span class="Versetto" id="IS14_25">25&#160;</span>sic eveniet: ut conteram Assyrium in terra mea, et in montibus meis conculcem eum; et auferetur ab eis jugum ejus, et onus illius ab humero eorum tolletur.<a href='#FN196'>‡‡</a> <span class="Versetto" id="IS14_26">26&#160;</span>Hoc consilium quod cogitavi super omnem terram; et hæc est manus extenta super universas gentes.<a href='#FN197'>§§</a> <span class="Versetto" id="IS14_27">27&#160;</span>Dominus enim exercituum decrevit; et quis poterit infirmare? et manus ejus extenta; et quis avertet eam?] <span class="Versetto" id="IS14_28">28&#160;</span>In anno quo mortuus est rex Achaz, factum est onus istud:<a href='#FN198'>***</a> <span class="Versetto" id="IS14_29">29&#160;</span>[Ne lætaris, Philisthæa omnis tu, quoniam comminuta est virga percussoris tui; de radice enim colubri egredietur regulus, et semen ejus absorbens volucrem.<a href='#FN199'>†††</a> <span class="Versetto" id="IS14_30">30&#160;</span>Et pascentur primogeniti pauperum, et pauperes fiducialiter requiescent; et interire faciam in fame radicem tuam, et reliquias tuas interficiam. <span class="Versetto" id="IS14_31">31&#160;</span>Ulula, porta; clama civitas; prostrata est Philisthæa omnis; ab aquilone enim fumus veniet, et non est qui effugiet agmen ejus.<a href='#FN200'>‡‡‡</a> <span class="Versetto" id="IS14_32">32&#160;</span>Et quid respondebitur nuntiis gentis? Quia Dominus fundavit Sion, et in ipso sperabunt pauperes populi ejus.]<a href='#FN201'>§§§</a></p>

  <p class='pT4' id='IS15_0'>15</p>

  <p class='Normale'><span class="Versetto" id="IS15_1">1&#160;</span>Onus Moab. [Quia nocte vastata est Ar Moab, conticuit; quia nocte vastatus est murus Moab, conticuit.<a href='#FN202'>*</a> <span class="Versetto" id="IS15_2">2&#160;</span>Ascendit domus, et Dibon ad excelsa, in planctum super Nabo; et super Medaba, Moab ululavit; in cunctis capitibus ejus calvitium, et omnis barba radetur.<a href='#FN203'>†</a> <span class="Versetto" id="IS15_3">3&#160;</span>In triviis ejus accincti sunt sacco; super tecta ejus et in plateis ejus omnis ululatus descendit in fletum.<a href='#FN204'>‡</a> <span class="Versetto" id="IS15_4">4&#160;</span>Clamabit Hesebon et Eleale, usque Jasa audita est vox eorum; super hoc expediti Moab ululabunt, anima ejus ululabit sibi.<a href='#FN205'>§</a> <span class="Versetto" id="IS15_5">5&#160;</span>Cor meum ad Moab clamabit; vectes ejus usque ad Segor, vitulam conternantem; per ascensum enim Luith flens ascendet, et in via Oronaim clamorem contritionis levabunt.<a href='#FN206'>**</a> <span class="Versetto" id="IS15_6">6&#160;</span>Aquæ enim Nemrim desertæ erunt, quia aruit herba, defecit germen, viror omnis interiit.<a href='#FN207'>††</a> <span class="Versetto" id="IS15_7">7&#160;</span>Secundum magnitudinem operis, et visitatio eorum: ad torrentem Salicum ducent eos.<a href='#FN208'>‡‡</a> <span class="Versetto" id="IS15_8">8&#160;</span>Quoniam circuivit clamor terminum Moab; usque ad Gallim ululatus ejus, et usque ad puteum Elim clamor ejus.<a href='#FN209'>§§</a> <span class="Versetto" id="IS15_9">9&#160;</span>Quia aquæ Dibon repletæ sunt sanguine; ponam enim super Dibon additamenta; his qui fugerint de Moab leonem, et reliquiis terræ.]<a href='#FN210'>***</a></p>

  <p class='pT4' id='IS16_0'>16</p>

  <p class='Normale'><span class="Versetto" id="IS16_1">1&#160;</span>[Emitte agnum, Domine, dominatorem terræ, de petra deserti ad montem filiæ Sion.<a href='#FN211'>*</a> <span class="Versetto" id="IS16_2">2&#160;</span>Et erit: sicut avis fugiens, et pulli de nido avolantes, sic erunt filiæ Moab in transcensu Arnon.<a href='#FN212'>†</a> <span class="Versetto" id="IS16_3">3&#160;</span>Ini consilium, coge concilium; pone quasi noctem umbram tuam in meridie; absconde fugientes, et vagos ne prodas.<a href='#FN213'>‡</a> <span class="Versetto" id="IS16_4">4&#160;</span>Habitabunt apud te profugi mei; Moab, esto latibulum eorum a facie vastatoris: finitus est enim pulvis, consummatus est miser, defecit qui conculcabat terram.<a href='#FN214'>§</a> <span class="Versetto" id="IS16_5">5&#160;</span>Et præparabitur in misericordia solium, et sedebit super illud in veritate in tabernaculo David, judicans et quærens judicium, et velociter reddens quod justum est.<a href='#FN215'>**</a> <span class="Versetto" id="IS16_6">6&#160;</span>Audivimus superbiam Moab: superbus est valde; superbia ejus, et arrogantia ejus, et indignatio ejus plus quam fortitudo ejus.<a href='#FN216'>††</a> <span class="Versetto" id="IS16_7">7&#160;</span>Idcirco ululabit Moab ad Moab; universus ululabit: his qui lætantur super muros cocti lateris, loquimini plagas suas.<a href='#FN217'>‡‡</a> <span class="Versetto" id="IS16_8">8&#160;</span>Quoniam suburbana Hesebon deserta sunt, et vineam Sabama domini gentium exciderunt: flagella ejus usque ad Jazer pervenerunt, erraverunt in deserto; propagines ejus relictæ sunt, transierunt mare.<a href='#FN218'>§§</a> <span class="Versetto" id="IS16_9">9&#160;</span>Super hoc plorabo in fletu Jazer vineam Sabama; inebriabo de lacrima mea, Hesebon et Eleale, quoniam super vindemiam tuam et super messem tuam vox calcantium irruit.<a href='#FN219'>***</a> <span class="Versetto" id="IS16_10">10&#160;</span>Et auferetur lætitia et exsultatio de Carmelo, et in vineis non exsultabit neque jubilabit. Vinum in torculari non calcabit qui calcare consueverat; vocem calcantium abstuli.<a href='#FN220'>†††</a> <span class="Versetto" id="IS16_11">11&#160;</span>Super hoc venter meus ad Moab quasi cithara sonabit, et viscera mea ad murum cocti lateris.<a href='#FN221'>‡‡‡</a> <span class="Versetto" id="IS16_12">12&#160;</span>Et erit: cum apparuerit quod laboravit Moab super excelsis suis, ingredietur ad sancta sua ut obsecret, et non valebit.]<a href='#FN222'>§§§</a> <span class="Versetto" id="IS16_13">13&#160;</span>Hoc verbum quod locutus est Dominus ad Moab ex tunc.<a href='#FN223'>*</a> <span class="Versetto" id="IS16_14">14&#160;</span>Et nunc locutus est Dominus, dicens: In tribus annis, quasi anni mercenarii, auferetur gloria Moab super omni populo multo, et relinquetur parvus et modicus, nequaquam multus.<a href='#FN224'>†</a></p>

  <p class='pT4' id='IS17_0'>17</p>

  <p class='Normale'><span class="Versetto" id="IS17_1">1&#160;</span>Onus Damasci. [Ecce Damascus desinet esse civitas, et erit sicut acervus lapidum in ruina.<a href='#FN225'>*</a> <span class="Versetto" id="IS17_2">2&#160;</span>Derelictæ civitates Aroër gregibus erunt, et requiescent ibi, et non erit qui exterreat.<a href='#FN226'>†</a> <span class="Versetto" id="IS17_3">3&#160;</span>Et cessabit adjutorium ab Ephraim, et regnum a Damasco; et reliquiæ Syriæ sicut gloria filiorum Israël erunt, dicit Dominus exercituum.<a href='#FN227'>‡</a> <span class="Versetto" id="IS17_4">4&#160;</span>Et erit in die illa: attenuabitur gloria Jacob, et pinguedo carnis ejus marcescet.<a href='#FN228'>§</a> <span class="Versetto" id="IS17_5">5&#160;</span>Et erit sicut congregans in messe quod restiterit, et brachium ejus spicas leget; et erit sicut quærens spicas in valle Raphaim.<a href='#FN229'>**</a> <span class="Versetto" id="IS17_6">6&#160;</span>Et relinquetur in eo sicut racemus et sicut excussio oleæ duarum vel trium olivarum in summitate rami, sive quatuor aut quinque in cacuminibus ejus fructus ejus, dicit Dominus Deus Israël.<a href='#FN230'>††</a> <span class="Versetto" id="IS17_7">7&#160;</span>In die illa inclinabitur homo ad factorem suum, et oculi ejus ad Sanctum Israël respicient;<a href='#FN231'>‡‡</a> <span class="Versetto" id="IS17_8">8&#160;</span>et non inclinabitur ad altaria quæ fecerunt manus ejus; et quæ operati sunt digiti ejus non respiciet lucos et delubra. <span class="Versetto" id="IS17_9">9&#160;</span>In die illa erunt civitates fortitudinis ejus derelictæ sicut aratra, et segetes quæ derelictæ sunt a facie filiorum Israël; et eris deserta.<a href='#FN232'>§§</a> <span class="Versetto" id="IS17_10">10&#160;</span>Quia oblitus es Dei salvatoris tui, et fortis adjutoris tui non es recordata: propterea plantabis plantationem fidelem, et germen alienum seminabis;<a href='#FN233'>***</a> <span class="Versetto" id="IS17_11">11&#160;</span>in die plantationis tuæ labrusca, et mane semen tuum florebit; ablata est messis in die hæreditatis, et dolebit graviter.<a href='#FN234'>†††</a> <span class="Versetto" id="IS17_12">12&#160;</span>Væ multitudini populorum multorum, ut multitudo maris sonantis; et tumultus turbarum, sicut sonitus aquarum multarum.<a href='#FN235'>‡‡‡</a> <span class="Versetto" id="IS17_13">13&#160;</span>Sonabunt populi sicut sonitus aquarum inundantium, et increpabit eum, et fugiet procul; et rapietur sicut pulvis montium a facie venti, et sicut turbo coram tempestate.<a href='#FN236'>§§§</a> <span class="Versetto" id="IS17_14">14&#160;</span>In tempore vespere, et ecce turbatio; in matutino, et non subsistet. Hæc est pars eorum qui vastaverunt nos, et sors diripientium nos.]<a href='#FN237'>*</a></p>

  <p class='pT4' id='IS18_0'>18</p>

  <p class='Normale'><span class="Versetto" id="IS18_1">1&#160;</span>[Væ terræ cymbalo alarum, quæ est trans flumina Æthiopiæ,<a href='#FN238'>*</a> <span class="Versetto" id="IS18_2">2&#160;</span>qui mittit in mare legatos, et in vasis papyri super aquas. Ite, angeli veloces, ad gentem convulsam et dilaceratam; ad populum terribilem, post quem non est alius; ad gentem exspectantem et conculcatam, cujus diripuerunt flumina terram ejus.<a href='#FN239'>†</a> <span class="Versetto" id="IS18_3">3&#160;</span>Omnes habitatores orbis, qui moramini in terra, cum elevatum fuerit signum in montibus, videbitis, et clangorem tubæ audietis.<a href='#FN240'>‡</a> <span class="Versetto" id="IS18_4">4&#160;</span>Quia hæc dicit Dominus ad me: Quiescam et considerabo in loco meo, sicut meridiana lux clara est, et sicut nubes roris in die messis.<a href='#FN241'>§</a> <span class="Versetto" id="IS18_5">5&#160;</span>Ante messem enim totus effloruit, et immatura perfectio germinabit; et præcidentur ramusculi ejus falcibus, et quæ derelicta fuerint abscindentur et excutientur.<a href='#FN242'>**</a> <span class="Versetto" id="IS18_6">6&#160;</span>Et relinquentur simul avibus montium et bestiis terræ; et æstate perpetua erunt super eum volucres, et omnes bestiæ terræ super illum hiemabunt.<a href='#FN243'>††</a> <span class="Versetto" id="IS18_7">7&#160;</span>In tempore illo deferetur munus Domino exercituum a populo divulso et dilacerato, a populo terribili, post quem non fuit alius; a gente exspectante, exspectante et conculcata, cujus diripuerunt flumina terram ejus; ad locum nominis Domini exercituum, montem Sion.]<a href='#FN244'>‡‡</a></p>

  <p class='pT4' id='IS19_0'>19</p>

  <p class='Normale'><span class="Versetto" id="IS19_1">1&#160;</span>Onus Ægypti. [Ecce Dominus ascendet super nubem levem, et ingredietur Ægyptum, et commovebuntur simulacra Ægypti a facie ejus, et cor Ægypti tabescet in medio ejus,<a href='#FN245'>*</a> <span class="Versetto" id="IS19_2">2&#160;</span>et concurrere faciam Ægyptios adversus Ægyptios; et pugnabit vir contra fratrem suum, et vir contra amicum suum, civitas adversus civitatem, regnum adversus regnum.<a href='#FN246'>†</a> <span class="Versetto" id="IS19_3">3&#160;</span>Et dirumpetur spiritus Ægypti in visceribus ejus, et consilium ejus præcipitabo; et interrogabunt simulacra sua, et divinos suos, et pythones, et ariolos.<a href='#FN247'>‡</a> <span class="Versetto" id="IS19_4">4&#160;</span>Et tradam Ægyptum in manu dominorum crudelium, et rex fortis dominabitur eorum, ait Dominus Deus exercituum.<a href='#FN248'>§</a> <span class="Versetto" id="IS19_5">5&#160;</span>Et arescet aqua de mari, et fluvius desolabitur atque siccabitur.<a href='#FN249'>**</a> <span class="Versetto" id="IS19_6">6&#160;</span>Et deficient flumina, attenuabuntur et siccabuntur rivi aggerum, calamus et juncus marcescet. <span class="Versetto" id="IS19_7">7&#160;</span>Nudabitur alveus rivi a fonte suo, et omnis sementis irrigua siccabitur, arescet, et non erit. <span class="Versetto" id="IS19_8">8&#160;</span>Et mœrebunt piscatores, et lugebunt omnes mittentes in flumen hamum; et expandentes rete super faciem aquarum emarcescent. <span class="Versetto" id="IS19_9">9&#160;</span>Confundentur qui operabantur linum, pectentes et texentes subtilia. <span class="Versetto" id="IS19_10">10&#160;</span>Et erunt irrigua ejus flaccentia: omnes qui faciebant lacunas ad capiendos pisces. <span class="Versetto" id="IS19_11">11&#160;</span>Stulti principes Taneos, sapientes consiliarii Pharaonis dederunt consilium insipiens. Quomodo dicetis Pharaoni: Filius sapientium ego, filius regum antiquorum?<a href='#FN250'>††</a> <span class="Versetto" id="IS19_12">12&#160;</span>Ubi nunc sunt sapientes tui? annuntient tibi, et indicent quid cogitaverit Dominus exercituum super Ægyptum. <span class="Versetto" id="IS19_13">13&#160;</span>Stulti facti sunt principes Taneos, emarcuerunt principes Mempheos; deceperunt Ægyptum, angulum populorum ejus. <span class="Versetto" id="IS19_14">14&#160;</span>Dominus miscuit in medio ejus spiritum vertiginis; et errare fecerunt Ægyptum in omni opere suo, sicut errat ebrius et vomens.<a href='#FN251'>‡‡</a> <span class="Versetto" id="IS19_15">15&#160;</span>Et non erit Ægypto opus quod faciat caput et caudam, incurvantem et refrenantem.<a href='#FN252'>§§</a> <span class="Versetto" id="IS19_16">16&#160;</span>In die illa erit Ægyptus quasi mulieres; et stupebunt, et timebunt a facie commotionis manus Domini exercituum, quam ipse movebit super eam.<a href='#FN253'>***</a> <span class="Versetto" id="IS19_17">17&#160;</span>Et erit terra Juda Ægypto in pavorem; omnis qui illius fuerit recordatus pavebit a facie consilii Domini exercituum, quod ipse cogitavit super eam.<a href='#FN254'>†††</a> <span class="Versetto" id="IS19_18">18&#160;</span>In die illa erunt quinque civitates in terra Ægypti loquentes lingua Chanaan, et jurantes per Dominum exercituum: Civitas solis vocabitur una.<a href='#FN255'>‡‡‡</a> <span class="Versetto" id="IS19_19">19&#160;</span>In die illa erit altare Domini in medio terræ Ægypti, et titulus Domini juxta terminum ejus.<a href='#FN256'>§§§</a> <span class="Versetto" id="IS19_20">20&#160;</span>Erit in signum et in testimonium Domino exercituum in terra Ægypti; clamabunt enim ad Dominum a facie tribulationis, et mittet eis salvatorem et propugnatorem qui liberet eos.<a href='#FN257'>*</a> <span class="Versetto" id="IS19_21">21&#160;</span>Et cognoscetur Dominus ab Ægypto, et cognoscent Ægyptii Dominum in die illa; et colent eum in hostiis et in muneribus; et vota vovebunt Domino, et solvent. <span class="Versetto" id="IS19_22">22&#160;</span>Et percutiet Dominus Ægyptum plaga, et sanabit eam; et revertentur ad Dominum, et placabitur eis, et sanabit eos. <span class="Versetto" id="IS19_23">23&#160;</span>In die illa erit via de Ægypto in Assyrios; et intrabit Assyrius Ægyptum, et Ægyptius in Assyrios, et servient Ægyptii Assur.<a href='#FN258'>†</a> <span class="Versetto" id="IS19_24">24&#160;</span>In die illa erit Israël tertius Ægyptio et Assyrio; benedictio in medio terræ <span class="Versetto" id="IS19_25">25&#160;</span>cui benedixit Dominus exercituum, dicens: Benedictus populus meus Ægypti, et opus manuum mearum Assyrio; hæreditas autem mea Israël.]<a href='#FN259'>‡</a></p>

  <p class='pT4' id='IS20_0'>20</p>

  <p class='Normale'><span class="Versetto" id="IS20_1">1&#160;</span>In anno quo ingressus est Thathan in Azotum, cum misisset eum Sargon, rex Assyriorum, et pugnasset contra Azotum, et cepisset eam:<a href='#FN260'>*</a> <span class="Versetto" id="IS20_2">2&#160;</span>in tempore illo locutus est Dominus in manu Isaiæ, filii Amos, dicens: Vade, et solve saccum de lumbis tuis, et calceamenta tua tolle de pedibus tuis. Et fecit sic, vadens nudus et discalceatus.<a href='#FN261'>†</a> <span class="Versetto" id="IS20_3">3&#160;</span>Et dixit Dominus: [Sicut ambulavit servus meus Isaias nudus et discalceatus, trium annorum signum et portentum erit super Ægyptum et super Æthiopiam;<a href='#FN262'>‡</a> <span class="Versetto" id="IS20_4">4&#160;</span>sic minabit rex Assyriorum captivitatem Ægypti, et transmigrationem Æthiopiæ, juvenum et senum, nudam et discalceatam, discoopertis natibus, ad ignominiam Ægypti.<a href='#FN263'>§</a> <span class="Versetto" id="IS20_5">5&#160;</span>Et timebunt, et confundentur ab Æthiopia spe sua, et ab Ægypto gloria sua. <span class="Versetto" id="IS20_6">6&#160;</span>Et dicet habitator insulæ hujus in die illa: Ecce hæc erat spes nostra, ad quos confugimus in auxilium, ut liberarent nos a facie regis Assyriorum: et quomodo effugere poterimus nos?]<a href='#FN264'>**</a></p>

  <p class='pT4' id='IS21_0'>21</p>

  <p class='Normale'><span class="Versetto" id="IS21_1">1&#160;</span>Onus deserti maris. [Sicut turbines ab africo veniunt, de deserto venit, de terra horribili.<a href='#FN265'>*</a> <span class="Versetto" id="IS21_2">2&#160;</span>Visio dura nuntiata est mihi: qui incredulus est infideliter agit; et qui depopulator est vastat. Ascende, Ælam; obside, Mede; omnem gemitum ejus cessare feci.<a href='#FN266'>†</a> <span class="Versetto" id="IS21_3">3&#160;</span>Propterea repleti sunt lumbi mei dolore; angustia possedit me sicut angustia parturientis; corrui cum audirem, conturbatus sum cum viderem. <span class="Versetto" id="IS21_4">4&#160;</span>Emarcuit cor meum; tenebræ stupefecerunt me: Babylon dilecta mea posita est mihi in miraculum. <span class="Versetto" id="IS21_5">5&#160;</span>Pone mensam, contemplare in specula comedentes et bibentes: surgite, principes, arripite clypeum.<a href='#FN267'>‡</a> <span class="Versetto" id="IS21_6">6&#160;</span>Hæc enim dixit mihi Dominus: Vade, et pone speculatorem, et quodcumque viderit annuntiet.<a href='#FN268'>§</a> <span class="Versetto" id="IS21_7">7&#160;</span>Et vidit currum duorum equitum, ascensorem asini, et ascensorem cameli; et contemplatus est diligenter multo intuitu.<a href='#FN269'>**</a> <span class="Versetto" id="IS21_8">8&#160;</span>Et clamavit leo: Super speculam Domini ego sum, stans jugiter per diem; et super custodiam meam ego sum, stans totis noctibus.<a href='#FN270'>††</a> <span class="Versetto" id="IS21_9">9&#160;</span>Ecce iste venit ascensor vir bigæ equitum; et respondit, et dixit: Cecidit, cecidit Babylon, et omnia sculptilia deorum ejus contrita sunt in terram.<a href='#FN271'>‡‡</a> <span class="Versetto" id="IS21_10">10&#160;</span>Tritura mea et filii areæ meæ, quæ audivi a Domino exercituum, Deo Israël, annuntiavi vobis.]<a href='#FN272'>§§</a> <span class="Versetto" id="IS21_11">11&#160;</span>Onus Duma. [Ad me clamat ex Seir: Custos, quid de nocte? custos, quid de nocte?<a href='#FN273'>***</a> <span class="Versetto" id="IS21_12">12&#160;</span>Dixit custos: Venit mane et nox; si quæritis, quærite; convertimini, venite.]<a href='#FN274'>†††</a> <span class="Versetto" id="IS21_13">13&#160;</span>Onus in Arabia. [In saltu ad vesperam dormietis, in semitis Dedanim.<a href='#FN275'>‡‡‡</a> <span class="Versetto" id="IS21_14">14&#160;</span>Occurrentes sitienti ferte aquam, qui habitatis terram austri; cum panibus occurrite fugienti.<a href='#FN276'>§§§</a> <span class="Versetto" id="IS21_15">15&#160;</span>A facie enim gladiorum fugerunt, a facie gladii imminentis, a facie arcus extenti, a facie gravis prælii. <span class="Versetto" id="IS21_16">16&#160;</span>Quoniam hæc dicit Dominus ad me: Adhuc in uno anno, quasi in anno mercenarii, et auferetur omnis gloria Cedar.<a href='#FN277'>*</a> <span class="Versetto" id="IS21_17">17&#160;</span>Et reliquiæ numeri sagittariorum fortium de filiis Cedar imminuentur; Dominus enim Deus Israël locutus est.]</p>

  <p class='pT4' id='IS22_0'>22</p>

  <p class='Normale'><span class="Versetto" id="IS22_1">1&#160;</span>Onus vallis Visionis. [Quidnam quoque tibi est, quia ascendisti et tu omnis in tecta?<a href='#FN278'>*</a> <span class="Versetto" id="IS22_2">2&#160;</span>Clamoris plena, urbs frequens, civitas exsultans; interfecti tui, non interfecti gladio, nec mortui in bello.<a href='#FN279'>†</a> <span class="Versetto" id="IS22_3">3&#160;</span>Cuncti principes tui fugerunt simul dureque ligati sunt; omnes qui inventi sunt vincti sunt pariter; procul fugerunt.<a href='#FN280'>‡</a> <span class="Versetto" id="IS22_4">4&#160;</span>Propterea dixi: Recedite a me: amare flebo; nolite incumbere ut consolemini me super vastitate filiæ populi mei; <span class="Versetto" id="IS22_5">5&#160;</span>dies enim interfectionis, et conculcationis, et fletuum, Domino Deo exercituum, in valle Visionis, scrutans murum, et magnificus super montem.<a href='#FN281'>§</a> <span class="Versetto" id="IS22_6">6&#160;</span>Et Ælam sumpsit pharetram, currum hominis equitis, et parietem nudavit clypeus.<a href='#FN282'>**</a> <span class="Versetto" id="IS22_7">7&#160;</span>Et erunt electæ valles tuæ plenæ quadrigarum, et equites ponent sedes suas in porta. <span class="Versetto" id="IS22_8">8&#160;</span>Et revelabitur operimentum Judæ, et videbis in die illa armamentarium domus saltus.<a href='#FN283'>††</a> <span class="Versetto" id="IS22_9">9&#160;</span>Et scissuras civitatis David videbitis, quia multiplicatæ sunt; et congregastis aquas piscinæ inferioris,<a href='#FN284'>‡‡</a> <span class="Versetto" id="IS22_10">10&#160;</span>et domos Jerusalem numerastis, et destruxistis domos ad muniendum murum. <span class="Versetto" id="IS22_11">11&#160;</span>Et lacum fecistis inter duos muros ad aquam piscinæ veteris; et non suspexistis ad eum qui fecerat eam, et operatorem ejus de longe non vidistis.<a href='#FN285'>§§</a> <span class="Versetto" id="IS22_12">12&#160;</span>Et vocabit Dominus Deus exercituum in die illa ad fletum, et ad planctum, ad calvitium, et ad cingulum sacci;<a href='#FN286'>***</a> <span class="Versetto" id="IS22_13">13&#160;</span>et ecce gaudium et lætitia, occidere vitulos et jugulare arietes, comedere carnes, et bibere vinum: comedamus et bibamus, cras enim moriemur. <span class="Versetto" id="IS22_14">14&#160;</span>Et revelata est in auribus meis vox Domini exercituum: Si dimittetur iniquitas hæc vobis donec moriamini, dicit Dominus Deus exercituum.]<a href='#FN287'>†††</a> <span class="Versetto" id="IS22_15">15&#160;</span>[Hæc dicit Dominus Deus exercituum: Vade, ingredere ad eum qui habitat in tabernaculo, ad Sobnam, præpositum templi, et dices ad eum:<a href='#FN288'>‡‡‡</a> <span class="Versetto" id="IS22_16">16&#160;</span>Quid tu hic, aut quasi quis hic? quia excidisti tibi hic sepulchrum, excidisti in excelso memoriale diligenter, in petra tabernaculum tibi.<a href='#FN289'>§§§</a> <span class="Versetto" id="IS22_17">17&#160;</span>Ecce Dominus asportari te faciet, sicut asportatur gallus gallinaceus; et quasi amictum, sic sublevabit te. <span class="Versetto" id="IS22_18">18&#160;</span>Coronas coronabit te tribulatione; quasi pilam mittet te in terram latam et spatiosam; ibi morieris, et ibi erit currus gloriæ tuæ, ignominia domus domini tui.<a href='#FN290'>*</a> <span class="Versetto" id="IS22_19">19&#160;</span>Et expellam te de statione tua, et de ministerio tuo deponam te. <span class="Versetto" id="IS22_20">20&#160;</span>Et erit in die illa: vocabo servum meum Eliacim, filium Helciæ,<a href='#FN291'>†</a> <span class="Versetto" id="IS22_21">21&#160;</span>et induam illum tunica tua, et cingulo tuo confortabo eum, et potestatem tuam dabo in manu ejus; et erit quasi pater habitantibus Jerusalem et domui Juda. <span class="Versetto" id="IS22_22">22&#160;</span>Et dabo clavem domus David super humerum ejus; et aperiet, et non erit qui claudat; et claudet, et non erit qui aperiat.<a href='#FN292'>‡</a> <span class="Versetto" id="IS22_23">23&#160;</span>Et figam illum paxillum in loco fideli, et erit in solium gloriæ domui patris ejus. <span class="Versetto" id="IS22_24">24&#160;</span>Et suspendent super eum omnem gloriam domus patris ejus; vasorum diversa genera, omne vas parvulum, a vasis craterarum usque ad omne vas musicorum.<a href='#FN293'>§</a> <span class="Versetto" id="IS22_25">25&#160;</span>In die illa, dicit Dominus exercituum, auferetur paxillus qui fixus fuerat in loco fideli, et frangetur, et cadet, et peribit quod pependerat in eo, quia Dominus locutus est.]<a href='#FN294'>**</a></p>

  <p class='pT4' id='IS23_0'>23</p>

  <p class='Normale'><span class="Versetto" id="IS23_1">1&#160;</span>Onus Tyri. [Ululate, naves maris, quia vastata est domus unde venire consueverant: de terra Cethim revelatum est eis.<a href='#FN295'>*</a> <span class="Versetto" id="IS23_2">2&#160;</span>Tacete, qui habitatis in insula; negotiatores Sidonis, transfretantes mare, repleverunt te. <span class="Versetto" id="IS23_3">3&#160;</span>In aquis multis semen Nili; messis fluminis fruges ejus: et facta est negotiatio gentium.<a href='#FN296'>†</a> <span class="Versetto" id="IS23_4">4&#160;</span>Erubesce, Sidon; ait enim mare, fortitudo maris, dicens: Non parturivi, et non peperi, et non enutrivi juvenes, nec ad incrementum perduxi virgines.<a href='#FN297'>‡</a> <span class="Versetto" id="IS23_5">5&#160;</span>Cum auditum fuerit in Ægypto, dolebunt cum audierint de Tiro.<a href='#FN298'>§</a> <span class="Versetto" id="IS23_6">6&#160;</span>Transite maria, ululate, qui habitatis in insula !<a href='#FN299'>**</a> <span class="Versetto" id="IS23_7">7&#160;</span>Numquid non vestra hæc est, quæ gloriabatur a diebus pristinis in antiquitate sua? Ducent eam pedes sui longe ad peregrinandum.<a href='#FN300'>††</a> <span class="Versetto" id="IS23_8">8&#160;</span>Quis cogitavit hoc super Tyrum quondam coronatam, cujus negotiatores principes, institores ejus inclyti terræ?<a href='#FN301'>‡‡</a> <span class="Versetto" id="IS23_9">9&#160;</span>Dominus exercituum cogitavit hoc, ut detraheret superbiam omnis gloriæ, et ad ignominiam deduceret universos inclytos terræ.<a href='#FN302'>§§</a> <span class="Versetto" id="IS23_10">10&#160;</span>Transi terram tuam quasi flumen, filia maris ! non est cingulum ultra tibi.<a href='#FN303'>***</a> <span class="Versetto" id="IS23_11">11&#160;</span>Manum suam extendit super mare; conturbavit regna. Dominus mandavit adversus Chanaan, ut contereret fortes ejus;<a href='#FN304'>†††</a> <span class="Versetto" id="IS23_12">12&#160;</span>et dixit: Non adjicies ultra ut glorieris, calumniam sustinens virgo filia Sidonis: in Cethim consurgens transfreta: ibi quoque non erit requies tibi.<a href='#FN305'>‡‡‡</a> <span class="Versetto" id="IS23_13">13&#160;</span>Ecce terra Chaldæorum, talis populus non fuit: Assur fundavit eam; in captivitatem traduxerunt robustos ejus, suffoderunt domos ejus, posuerunt eam in ruinam.<a href='#FN306'>§§§</a> <span class="Versetto" id="IS23_14">14&#160;</span>Ululate, naves maris, quia devastata est fortitudo vestra.]<a href='#FN307'>*</a> <span class="Versetto" id="IS23_15">15&#160;</span>Et erit in die illa: in oblivione eris, o Tyre ! septuaginta annis, sicut dies regis unius; post septuaginta autem annos erit Tyro quasi canticum meretricis:<a href='#FN308'>†</a> <span class="Versetto" id="IS23_16">16&#160;</span>[Sume citharam, circui civitatem, meretrix oblivioni tradita: bene cane, frequenta canticum, ut memoria tui sit.<a href='#FN309'>‡</a> <span class="Versetto" id="IS23_17">17&#160;</span>Et erit post septuaginta annos: visitabit Dominus Tyrum, et reducet eam ad mercedes suas, et rursum fornicabitur cum universis regnis terræ super faciem terræ; <span class="Versetto" id="IS23_18">18&#160;</span>et erunt negotiationes ejus et mercedes ejus sanctificatæ Domino: non condentur neque reponentur, quia his qui habitaverint coram Domino erit negotiatio ejus, ut manducent in saturitatem, et vestiantur usque ad vetustatem.]<a href='#FN310'>§</a></p>

  <p class='pT4' id='IS24_0'>24</p>

  <p class='Normale'><span class="Versetto" id="IS24_1">1&#160;</span>[Ecce Dominus dissipabit terram: et nudabit eam, et affliget faciem ejus, et disperget habitatores ejus.<a href='#FN311'>*</a> <span class="Versetto" id="IS24_2">2&#160;</span>Et erit sicut populus, sic sacerdos; et sicut servus, sic dominus ejus; sicut ancilla, sic domina ejus; sicut emens, sic ille qui vendit; sicut fœnerator, sic is qui mutuum accipit; sicut qui repetit, sic qui debet.<a href='#FN312'>†</a> <span class="Versetto" id="IS24_3">3&#160;</span>Dissipatione dissipabitur terra, et direptione prædabitur; Dominus enim locutus est verbum hoc. <span class="Versetto" id="IS24_4">4&#160;</span>Luxit, et defluxit terra, et infirmata est; defluxit orbis, infirmata est altitudo populi terræ. <span class="Versetto" id="IS24_5">5&#160;</span>Et terra infecta est ab habitatoribus suis, quia transgressi sunt leges, mutaverunt jus, dissipaverunt fœdus sempiternum. <span class="Versetto" id="IS24_6">6&#160;</span>Propter hoc maledictio vorabit terram, et peccabunt habitatores ejus; ideoque insanient cultores ejus, et relinquentur homines pauci.<a href='#FN313'>‡</a> <span class="Versetto" id="IS24_7">7&#160;</span>Luxit vindemia, infirmata est vitis, ingemuerunt omnes qui lætabantur corde;<a href='#FN314'>§</a> <span class="Versetto" id="IS24_8">8&#160;</span>cessavit gaudium tympanorum, quievit sonitus lætantium, conticuit dulcedo citharæ. <span class="Versetto" id="IS24_9">9&#160;</span>Cum cantico non bibent vinum; amara erit potio bibentibus illam. <span class="Versetto" id="IS24_10">10&#160;</span>Attrita est civitas vanitatis, clausa est omnis domus, nullo introëunte.<a href='#FN315'>**</a> <span class="Versetto" id="IS24_11">11&#160;</span>Clamor erit super vino in plateis, deserta est omnia lætitia, translatum est gaudium terræ.<a href='#FN316'>††</a> <span class="Versetto" id="IS24_12">12&#160;</span>Relicta est in urbe solitudo, et calamitas opprimet portas. <span class="Versetto" id="IS24_13">13&#160;</span>Quia hæc erunt in medio terræ in medio populorum, quomodo si paucæ olivæ quæ remanserunt excutiantur ex olea et racemi, cum fuerit finita vindemia.]<a href='#FN317'>‡‡</a> <span class="Versetto" id="IS24_14">14&#160;</span>[Hi levabunt vocem suam, atque laudabunt: cum glorificatus fuerit Dominus, hinnient de mari.<a href='#FN318'>§§</a> <span class="Versetto" id="IS24_15">15&#160;</span>Propter hoc in doctrinis glorificate Dominum; in insulis maris nomen Domini Dei Israël. <span class="Versetto" id="IS24_16">16&#160;</span>A finibus terræ laudes audivimus, gloriam Justi. Et dixi: Secretum meum mihi, secretum meum mihi. Væ mihi ! prævaricantes prævaricati sunt, et prævaricatione transgressorum prævaricati sunt.<a href='#FN319'>***</a> <span class="Versetto" id="IS24_17">17&#160;</span>Formido, et fovea, et laqueus super te, qui habitator es terræ.<a href='#FN320'>†††</a> <span class="Versetto" id="IS24_18">18&#160;</span>Et erit: qui fugerit a voce formidinis cadet in foveam; et qui se explicaverit de fovea tenebitur laqueo; quia cataractæ de excelsis apertæ sunt et concutientur fundamenta terræ.<a href='#FN321'>‡‡‡</a> <span class="Versetto" id="IS24_19">19&#160;</span>Confractione confringetur terra, contritione conteretur terra, commotione commovebitur terra;<a href='#FN322'>§§§</a> <span class="Versetto" id="IS24_20">20&#160;</span>agitatione agitabitur terra sicut ebrius, et auferetur quasi tabernaculum unius noctis; et gravabit eam iniquitas sua, et corruet, et non adjiciet ut resurgat.<a href='#FN323'>*</a> <span class="Versetto" id="IS24_21">21&#160;</span>Et erit: in die illa visitabit Dominus super militiam cæli in excelso, et super reges terræ qui sunt super terram;<a href='#FN324'>†</a> <span class="Versetto" id="IS24_22">22&#160;</span>et congregabuntur in congregatione unius fascis in lacum, et claudentur ibi in carcere, et post multos dies visitabuntur.<a href='#FN325'>‡</a> <span class="Versetto" id="IS24_23">23&#160;</span>Et erubescet luna, et confundetur sol, cum regnaverit Dominus exercituum in monte Sion et in Jerusalem et in conspectu senum suorum fuerit glorificatus.]<a href='#FN326'>§</a></p>

  <p class='pT4' id='IS25_0'>25</p>

  <p class='Normale'><span class="Versetto" id="IS25_1">1&#160;</span>[Domine, Deus meus es tu; exaltabo te, et confitebor nomini tuo: quoniam fecisti mirabilia, cogitationes antiquas fideles. Amen.<a href='#FN327'>*</a> <span class="Versetto" id="IS25_2">2&#160;</span>Quia posuisti civitatem in tumulum, urbem fortem in ruinam, domum alienorum: ut non sit civitas, et in sempiternum non ædificetur.<a href='#FN328'>†</a> <span class="Versetto" id="IS25_3">3&#160;</span>Super hoc laudabit te populus fortis; civitas gentium robustarum timebit te: <span class="Versetto" id="IS25_4">4&#160;</span>quia factus es fortitudo pauperi, fortitudo egeno in tribulatione sua, spes a turbine, umbraculum ab æstu; spiritus enim robustorum quasi turbo impellens parietem. <span class="Versetto" id="IS25_5">5&#160;</span>Sicut æstus in siti, tumultum alienorum humiliabis; et quasi calore sub nube torrente, propaginem fortium marcescere facies. <span class="Versetto" id="IS25_6">6&#160;</span>Et faciet Dominus exercituum omnibus populis in monte hoc convivium pinguium, convivium vindemiæ, pinguium medullatorum, vindemiæ defæcatæ. <span class="Versetto" id="IS25_7">7&#160;</span>Et præcipitabit in monte isto faciem vinculi colligati super omnes populos, et telam quam orditus est super omnes nationes. <span class="Versetto" id="IS25_8">8&#160;</span>Præcipitabit mortem in sempiternum; et auferet Dominus Deus lacrimam ab omni facie, et opprobrium populi sui auferet de universa terra: quia Dominus locutus est.] <span class="Versetto" id="IS25_9">9&#160;</span>[Et dicet in die illa: Ecce Deus noster iste; exspectavimus eum, et salvabit nos; iste Dominus, sustinuimus eum: exsultabimus, et lætabimur in salutari ejus. <span class="Versetto" id="IS25_10">10&#160;</span>Quia requiescet manus Domini in monte isto; et triturabitur Moab sub eo, sicuti teruntur paleæ in plaustro.<a href='#FN329'>‡</a> <span class="Versetto" id="IS25_11">11&#160;</span>Et extendet manus suas sub eo sicut extendit natans ad natandum; et humiliabit gloriam ejus cum allisione manuum ejus. <span class="Versetto" id="IS25_12">12&#160;</span>Et munimenta sublimium murorum tuorum concident, et humiliabuntur, et detrahentur in terram usque ad pulverem.]</p>

  <p class='pT4' id='IS26_0'>26</p>

  <p class='Normale'><span class="Versetto" id="IS26_1">1&#160;</span>[In die illa cantabitur canticum istud in terra Juda: Urbs fortitudinis nostræ Sion; salvator ponetur in ea murus et antemurale.<a href='#FN330'>*</a> <span class="Versetto" id="IS26_2">2&#160;</span>Aperite portas, et ingrediatur gens justa, custodiens veritatem.<a href='#FN331'>†</a> <span class="Versetto" id="IS26_3">3&#160;</span>Vetus error abiit: servabis pacem; pacem, quia in te speravimus.<a href='#FN332'>‡</a> <span class="Versetto" id="IS26_4">4&#160;</span>Sperastis in Domino in sæculis æternis; in Domino Deo forti in perpetuum. <span class="Versetto" id="IS26_5">5&#160;</span>Quia incurvabit habitantes in excelso; civitatem sublimem humiliabit: humiliabit eam usque ad terram, detrahet eam usque ad pulverem. <span class="Versetto" id="IS26_6">6&#160;</span>Conculcabit eam pes, pedes pauperis, gressus egenorum.<a href='#FN333'>§</a> <span class="Versetto" id="IS26_7">7&#160;</span>Semita justi recta est, rectus callis justi ad ambulandum. <span class="Versetto" id="IS26_8">8&#160;</span>Et in semita judiciorum tuorum, Domine, sustinuimus te: nomen tuum et memoriale tuum in desiderio animæ. <span class="Versetto" id="IS26_9">9&#160;</span>Anima mea desideravit te in nocte, sed et spiritu meo in præcordiis meis de mane vigilabo ad te. Cum feceris judicia tua in terra, justitiam discent habitatores orbis.<a href='#FN334'>**</a> <span class="Versetto" id="IS26_10">10&#160;</span>Misereamur impio, et non discet justitiam; in terra sanctorum iniqua gessit, et non videbit gloriam Domini.<a href='#FN335'>††</a> <span class="Versetto" id="IS26_11">11&#160;</span>Domine, exaltetur manus tua, et non videant; videant, et confundantur zelantes populi; et ignis hostes tuos devoret.<a href='#FN336'>‡‡</a> <span class="Versetto" id="IS26_12">12&#160;</span>Domine, dabis pacem nobis: omnia enim opera nostra operatus es nobis.<a href='#FN337'>§§</a> <span class="Versetto" id="IS26_13">13&#160;</span>Domine Deus noster, possederunt nos domini absque te; tantum in te recordemur nominis tui.<a href='#FN338'>***</a> <span class="Versetto" id="IS26_14">14&#160;</span>Morientes non vivant, gigantes non resurgant: propterea visitasti et contrivisti eos, et perdidisti omnem memoriam eorum. <span class="Versetto" id="IS26_15">15&#160;</span>Indulsisti genti, Domine, indulsisti genti, numquid glorificatus es? elongasti omnes terminos terræ.<a href='#FN339'>†††</a> <span class="Versetto" id="IS26_16">16&#160;</span>Domine, in angustia requisierunt te, in tribulatione murmuris doctrina tua eis. <span class="Versetto" id="IS26_17">17&#160;</span>Sicut quæ concipit, cum appropinquaverit ad partum, dolens clamat in doloribus suis, sic facti sumus a facie tua, Domine. <span class="Versetto" id="IS26_18">18&#160;</span>Concepimus, et quasi parturivimus, et peperimus spiritum. Salutes non fecimus in terra; ideo non ceciderunt habitatores terræ.<a href='#FN340'>‡‡‡</a> <span class="Versetto" id="IS26_19">19&#160;</span>Vivent mortui tui, interfecti mei resurgent. Expergiscimini, et laudate, qui habitatis in pulvere, quia ros lucis ros tuus, et terram gigantum detrahes in ruinam. <span class="Versetto" id="IS26_20">20&#160;</span>Vade, populus meus, intra in cubicula tua; claude ostia tua super te, abscondere modicum ad momentum, donec pertranseat indignatio. <span class="Versetto" id="IS26_21">21&#160;</span>Ecce enim Dominus egredietur de loco suo, ut visitet iniquitatem habitatoris terræ contra eum; et revelabit terra sanguinem suum, et non operiet ultra interfectos suos.]<a href='#FN341'>§§§</a></p>

  <p class='pT4' id='IS27_0'>27</p>

  <p class='Normale'><span class="Versetto" id="IS27_1">1&#160;</span>[In die illa visitabit Dominus in gladio suo duro, et grandi, et forti, super Leviathan, serpentem vectem, et super Leviathan, serpentem tortuosum, et occidet cetum qui in mari est.<a href='#FN342'>*</a> <span class="Versetto" id="IS27_2">2&#160;</span>In die illa vinea meri cantabit ei.<a href='#FN343'>†</a> <span class="Versetto" id="IS27_3">3&#160;</span>Ego Dominus qui servo eam; repente propinabo ei. Ne forte visitetur contra eam, nocte et die servo eam. <span class="Versetto" id="IS27_4">4&#160;</span>Indignatio non est mihi. Quis dabit me spinam et veprem in prælio? gradiar super eam, succendam eam pariter. <span class="Versetto" id="IS27_5">5&#160;</span>An potius tenebit fortitudinem meam? faciet pacem mihi, pacem faciet mihi.<a href='#FN344'>‡</a> <span class="Versetto" id="IS27_6">6&#160;</span>Qui ingrediuntur impetu ad Jacob, florebit et germinabit Israël, et implebunt faciem orbis semine.<a href='#FN345'>§</a> <span class="Versetto" id="IS27_7">7&#160;</span>Numquid juxta plagam percutientis se percussit eum? aut sicut occidit interfectos ejus, sic occisus est? <span class="Versetto" id="IS27_8">8&#160;</span>In mensura contra mensuram, cum abjecta fuerit, judicabis eam; meditatus est in spiritu suo duro per diem æstus. <span class="Versetto" id="IS27_9">9&#160;</span>Idcirco super hoc dimittetur iniquitas domui Jacob; et iste omnis fructus: ut auferatur peccatum ejus, cum posuerit omnes lapides altaris sicut lapides cineris allisos: non stabunt luci et delubra.<a href='#FN346'>**</a> <span class="Versetto" id="IS27_10">10&#160;</span>Civitas enim munita desolata erit; speciosa relinquetur, et dimittetur quasi desertum; ibi pascetur vitulus, et ibi accubabit, et consumet summitates ejus. <span class="Versetto" id="IS27_11">11&#160;</span>In siccitate messes illius conterentur. Mulieres venientes, et docentes eam; non est enim populus sapiens: propterea non miserebitur ejus qui fecit eum, et qui formavit eum non parcet ei.<a href='#FN347'>††</a> <span class="Versetto" id="IS27_12">12&#160;</span>Et erit: in die illa percutiet Dominus ab alveo fluminis usque ad torrentem Ægypti; et vos congregabimini unus et unus, filii Israël.<a href='#FN348'>‡‡</a> <span class="Versetto" id="IS27_13">13&#160;</span>Et erit: in die illa clangetur in tuba magna; et venient qui perditi fuerant de terra Assyriorum, et qui ejecti erant in terra Ægypti, et adorabunt Dominum in monte sancto in Jerusalem.]</p>

  <p class='pT4' id='IS28_0'>28</p>

  <p class='Normale'><span class="Versetto" id="IS28_1">1&#160;</span>[Væ coronæ superbiæ, ebriis Ephraim, et flori decidenti, gloriæ exsultationis ejus, qui erant in vertice vallis pinguissimæ, errantes a vino.<a href='#FN349'>*</a> <span class="Versetto" id="IS28_2">2&#160;</span>Ecce validus et fortis Dominus sicut impetus grandinis; turbo confringens, sicut impetus aquarum multarum inundantium et emissarum super terram spatiosam. <span class="Versetto" id="IS28_3">3&#160;</span>Pedibus conculcabitur corona superbiæ ebriorum Ephraim. <span class="Versetto" id="IS28_4">4&#160;</span>Et erit flos decidens gloriæ exsultationis ejus, qui est super verticem vallis pinguium, quasi temporaneum ante maturitatem autumni, quod, cum aspexerit videns, statim ut manu tenuerit, devorabit illud. <span class="Versetto" id="IS28_5">5&#160;</span>In die illa erit Dominus exercituum corona gloriæ, et sertum exsultationis residuo populi sui;<a href='#FN350'>†</a> <span class="Versetto" id="IS28_6">6&#160;</span>et spiritus judicii sedenti super judicium, et fortitudo revertentibus de bello ad portam.]<a href='#FN351'>‡</a> <span class="Versetto" id="IS28_7">7&#160;</span>[Verum hi quoque præ vino nescierunt, et præ ebrietate erraverunt; sacerdos et propheta nescierunt præ ebrietate; absorpti sunt a vino, erraverunt in ebrietate, nescierunt videntem, ignoraverunt judicium. <span class="Versetto" id="IS28_8">8&#160;</span>Omnes enim mensæ repletæ sunt vomitu sordiumque, ita ut non esset ultra locus.<a href='#FN352'>§</a> <span class="Versetto" id="IS28_9">9&#160;</span>Quem docebit scientiam? et quem intelligere faciet auditum? Ablactatos a lacte, avulsos ab uberibus.<a href='#FN353'>**</a> <span class="Versetto" id="IS28_10">10&#160;</span>Quia manda, remanda; manda, remanda; exspecta, reexspecta; exspecta, reexspecta; modicum ibi, modicum ibi.<a href='#FN354'>††</a> <span class="Versetto" id="IS28_11">11&#160;</span>In loquela enim labii, et lingua altera loquetur ad populum istum.<a href='#FN355'>‡‡</a> <span class="Versetto" id="IS28_12">12&#160;</span>Cui dixit: Hæc est requies mea, reficite lassum; et hoc est meum refrigerium: et noluerunt audire. <span class="Versetto" id="IS28_13">13&#160;</span>Et erit eis verbum Domini: Manda, remanda; manda, remanda; exspecta, reexspecta; exspecta, reexspecta; modicum ibi, modicum ibi; ut vadant, et cadant retrorsum, et conterantur, et illaqueentur, et capiantur. <span class="Versetto" id="IS28_14">14&#160;</span>Propter hoc audite verbum Domini, viri illusores, qui dominamini super populum meum, qui est in Jerusalem. <span class="Versetto" id="IS28_15">15&#160;</span>Dixistis enim: Percussimus fœdus cum morte, et cum inferno fecimus pactum: flagellum inundans cum transierit, non veniet super nos quia posuimus mendacium spem nostram, et mendacio protecti sumus. <span class="Versetto" id="IS28_16">16&#160;</span>Idcirco hæc dicit Dominus Deus: Ecce ego mittam in fundamentis Sion lapidem, lapidem probatum, angularem, pretiosum, in fundamento fundatum; qui crediderit, non festinet.<a href='#FN356'>§§</a> <span class="Versetto" id="IS28_17">17&#160;</span>Et ponam in pondere judicium, et justitiam in mensura; et subvertet grando spem mendacii, et protectionem aquæ inundabunt. <span class="Versetto" id="IS28_18">18&#160;</span>Et delebitur fœdus vestrum cum morte, et pactum vestrum cum inferno non stabit: flagellum inundans cum transierit, eritis ei in conculcationem. <span class="Versetto" id="IS28_19">19&#160;</span>Quandocumque pertransierit, tollet vos, quoniam in mane diluculo pertransibit in die et in nocte; et tantummodo sola vexatio intellectum dabit auditui.<a href='#FN357'>***</a> <span class="Versetto" id="IS28_20">20&#160;</span>Coangustatum est enim stratum, ita ut alter decidat; et pallium breve utrumque operire non potest. <span class="Versetto" id="IS28_21">21&#160;</span>Sicut enim in monte divisionum stabit Dominus; sicut in valle quæ est in Gabaon irascetur, ut faciat opus suum, alienum opus ejus: ut operetur opus suum, peregrinum est opus ejus ab eo.<a href='#FN358'>†††</a> <span class="Versetto" id="IS28_22">22&#160;</span>Et nunc nolite illudere, ne forte constringantur vincula vestra; consummationem enim et abbreviationem audivi a Domino Deo exercituum, super universam terram.] <span class="Versetto" id="IS28_23">23&#160;</span>[Auribus percipite, et audite vocem meam: attendite, et audite eloquium meum. <span class="Versetto" id="IS28_24">24&#160;</span>Numquid tota die arabit arans ut serat? proscindet et sarriet humum suam?<a href='#FN359'>‡‡‡</a> <span class="Versetto" id="IS28_25">25&#160;</span>Nonne cum adæquaverit faciem ejus, seret gith et cyminum sparget? et ponet triticum per ordinem, et hordeum, et milium, et viciam in finibus suis?<a href='#FN360'>§§§</a> <span class="Versetto" id="IS28_26">26&#160;</span>Et erudiet illum in judicio; Deus suus docebit illum. <span class="Versetto" id="IS28_27">27&#160;</span>Non enim in serris triturabitur gith, nec rota plaustri super cyminum circuibit; sed in virga excutietur gith, et cyminum in baculo. <span class="Versetto" id="IS28_28">28&#160;</span>Panis autem comminuetur; verum non in perpetuum triturans triturabit illum, neque vexabit eum rota plaustri, neque ungulis suis comminuet eum. <span class="Versetto" id="IS28_29">29&#160;</span>Et hoc a Domino Deo exercituum exivit, ut mirabile faceret consilium, et magnificaret justitiam.]<a href='#FN361'>*</a></p>

  <p class='pT4' id='IS29_0'>29</p>

  <p class='Normale'><span class="Versetto" id="IS29_1">1&#160;</span>[Væ Ariel, Ariel civitas, quam expugnavit David ! additus est annus ad annum: solemnitates evolutæ sunt.<a href='#FN362'>*</a> <span class="Versetto" id="IS29_2">2&#160;</span>Et circumvallabo Ariel, et erit tristis et mœrens, et erit mihi quasi Ariel. <span class="Versetto" id="IS29_3">3&#160;</span>Et circumdabo quasi sphæram in circuitu tuo, et jaciam contra te aggerem, et munimenta ponam in obsidionem tuam.<a href='#FN363'>†</a> <span class="Versetto" id="IS29_4">4&#160;</span>Humiliaberis, de terra loqueris, et de humo audietur eloquium tuum; et erit quasi pythonis de terra vox tua, et de humo eloquium tuum mussitabit.<a href='#FN364'>‡</a> <span class="Versetto" id="IS29_5">5&#160;</span>Et erit sicut pulvis tenuis multitudo ventilantium te, et sicut favilla pertransiens multitudo eorum qui contra te prævaluerunt; <span class="Versetto" id="IS29_6">6&#160;</span>eritque repente confestim. A Domino exercituum visitabitur in tonitruo, et commotione terræ, et voce magna turbinis et tempestatis, et flammæ ignis devorantis.<a href='#FN365'>§</a> <span class="Versetto" id="IS29_7">7&#160;</span>Et erit sicut somnium visionis nocturnæ multitudo omnium gentium quæ dimicaverunt contra Ariel, et omnes qui militaverunt, et obsederunt, et prævaluerunt adversus eam. <span class="Versetto" id="IS29_8">8&#160;</span>Et sicut somniat esuriens, et comedit, cum autem fuerit expergefactus, vacua est anima ejus; et sicut somniat sitiens et bibit, et postquam fuerit expergefactus, lassus adhuc sitit, et anima ejus vacua est: sic erit multitudo omnium gentium quæ dimicaverunt contra montem Sion. <span class="Versetto" id="IS29_9">9&#160;</span>Obstupescite et admiramini; fluctuate et vacillate; inebriamini, et non a vino; movemini, et non ab ebrietate.<a href='#FN366'>**</a> <span class="Versetto" id="IS29_10">10&#160;</span>Quoniam miscuit vobis Dominus spiritum soporis; claudet oculos vestros: prophetas et principes vestros, qui vident visiones, operiet. <span class="Versetto" id="IS29_11">11&#160;</span>Et erit vobis visio omnium sicut verba libri signati, quem cum dederint scienti litteras, dicent: Lege istum: et respondebit: Non possum, signatus est enim.<a href='#FN367'>††</a> <span class="Versetto" id="IS29_12">12&#160;</span>Et dabitur liber nescienti litteras, diceturque ei: Lege; et respondebit: Nescio litteras. <span class="Versetto" id="IS29_13">13&#160;</span>Et dixit Dominus: Eo quod appropinquat populus iste ore suo, et labiis suis glorificat me, cor autem ejus longe est a me, et timuerunt me mandato hominum et doctrinis,<a href='#FN368'>‡‡</a> <span class="Versetto" id="IS29_14">14&#160;</span>ideo ecce ego addam ut admirationem faciam populo huic miraculo grandi et stupendo; peribit enim sapientia a sapientibus ejus, et intellectus prudentium ejus abscondetur.<a href='#FN369'>§§</a> <span class="Versetto" id="IS29_15">15&#160;</span>Væ qui profundi estis corde, ut a Domino abscondatis consilium; quorum sunt in tenebris opera, et dicunt: Quis videt nos? et quis novit nos?<a href='#FN370'>***</a> <span class="Versetto" id="IS29_16">16&#160;</span>Perversa est hæc vestra cogitatio; quasi si lutum contra figulum cogitet, et dicat opus factori suo: Non fecisti me; et figmentum dicat fictori suo: Non intelligis.<a href='#FN371'>†††</a> <span class="Versetto" id="IS29_17">17&#160;</span>Nonne adhuc in modico et in brevi convertetur Libanus in carmel, et carmel in saltum reputabitur?<a href='#FN372'>‡‡‡</a> <span class="Versetto" id="IS29_18">18&#160;</span>Et audient in die illa surdi verba libri, et de tenebris et caligine oculi cæcorum videbunt. <span class="Versetto" id="IS29_19">19&#160;</span>Et addent mites in Domino lætitiam, et pauperes homines in Sancto Israël exsultabunt; <span class="Versetto" id="IS29_20">20&#160;</span>quoniam defecit qui prævalebat, consummatus est illusor, et succisi sunt omnes qui vigilabant super iniquitatem, <span class="Versetto" id="IS29_21">21&#160;</span>qui peccare faciebant homines in verbo, et arguentem in porta supplantabant, et declinaverunt frustra a justo.<a href='#FN373'>§§§</a> <span class="Versetto" id="IS29_22">22&#160;</span>Propter hoc, hæc dicit Dominus ad domum Jacob, qui redemit Abraham: Non modo confundetur Jacob, nec modo vultus ejus erubescet;<a href='#FN374'>*</a> <span class="Versetto" id="IS29_23">23&#160;</span>sed cum viderit filios suos, opera manuum mearum in medio sui sanctificantes nomen meum, et sanctificabunt Sanctum Jacob, et Deum Israël prædicabunt; <span class="Versetto" id="IS29_24">24&#160;</span>et scient errantes spiritu intellectum, et mussitatores discent legem.]</p>

  <p class='pT4' id='IS30_0'>30</p>

  <p class='Normale'><span class="Versetto" id="IS30_1">1&#160;</span>[Væ filii desertores, dicit Dominus, ut faceretis consilium, et non ex me, et ordiremini telam, et non per spiritum meum, ut adderetis peccatum super peccatum;<a href='#FN375'>*</a> <span class="Versetto" id="IS30_2">2&#160;</span>qui ambulatis ut descendatis in Ægyptum, et os meum non interrogastis, sperantes auxilium in fortitudine Pharaonis, et habentes fiduciam in umbra Ægypti !<a href='#FN376'>†</a> <span class="Versetto" id="IS30_3">3&#160;</span>Et erit vobis fortitudo Pharaonis in confusionem, et fiducia umbræ Ægypti in ignominiam. <span class="Versetto" id="IS30_4">4&#160;</span>Erant enim in Tani principes tui, et nuntii tui usque ad Hanes pervenerunt. <span class="Versetto" id="IS30_5">5&#160;</span>Omnes confusi sunt super populo qui eis prodesse non potuit: non fuerunt in auxilium et in aliquam utilitatem, sed in confusionem et in opprobrium.] <span class="Versetto" id="IS30_6">6&#160;</span>Onus jumentorum austri. [In terra tribulationis et angustiæ leæna, et leo ex eis, vipera et regulus volans; portantes super humeros jumentorum divitias suas, et super gibbum camelorum thesauros suos, ad populum qui eis prodesse non poterit.<a href='#FN377'>‡</a> <span class="Versetto" id="IS30_7">7&#160;</span>Ægyptus enim frustra et vane auxiliabitur. Ideo clamavi super hoc: Superbia tantum est, quiesce. <span class="Versetto" id="IS30_8">8&#160;</span>Nunc ergo ingressus, scribe ei super buxum, et in libro diligenter exara illud, et erit in die novissimo in testimonium usque in æternum.<a href='#FN378'>§</a> <span class="Versetto" id="IS30_9">9&#160;</span>Populus enim ad iracundiam provocans est: et filii mendaces, filii nolentes audire legem Dei; <span class="Versetto" id="IS30_10">10&#160;</span>qui dicunt videntibus: Nolite videre, et aspicientibus: Nolite aspicere nobis ea quæ recta sunt; loquimini nobis placentia: videte nobis errores. <span class="Versetto" id="IS30_11">11&#160;</span>Auferte a me viam; declinate a me semitam; cesset a facie nostra Sanctus Israël. <span class="Versetto" id="IS30_12">12&#160;</span>Propterea hæc dicit Sanctus Israël: Pro eo quod reprobastis verbum hoc, et sperastis in calumnia et in tumultu, et innixi estis super eo;<a href='#FN379'>**</a> <span class="Versetto" id="IS30_13">13&#160;</span>propterea erit vobis iniquitas hæc sicut interruptio cadens, et requisita in muro excelso, quoniam subito, dum non speratur, veniet contritio ejus.<a href='#FN380'>††</a> <span class="Versetto" id="IS30_14">14&#160;</span>Et comminuetur sicut conteritur lagena figuli contritione pervalida, et non invenietur de fragmentis ejus testa in qua portetur igniculus de incendio, aut hauriatur parum aquæ de fovea. <span class="Versetto" id="IS30_15">15&#160;</span>Quia hæc dicit Dominus Deus, Sanctus Israël: Si revertamini et quiescatis, salvi eritis; in silentio et in spe erit fortitudo vestra. Et noluistis, <span class="Versetto" id="IS30_16">16&#160;</span>et dixistis: Nequaquam, sed ad equos fugiemus: ideo fugietis; et: Super veloces ascendemus: ideo velociores erunt qui persequentur vos. <span class="Versetto" id="IS30_17">17&#160;</span>Mille homines a facie terroris unius; et a facie terroris quinque fugietis, donec relinquamini quasi malus navis in vertice montis, et quasi signum super collem. <span class="Versetto" id="IS30_18">18&#160;</span>Propterea exspectat Dominus ut misereatur vestri; et ideo exaltabitur parcens vobis, quia Deus judicii Dominus: beati omnes qui exspectant eum ! <span class="Versetto" id="IS30_19">19&#160;</span>Populus enim Sion habitabit in Jerusalem: plorans nequaquam plorabis: miserans miserebitur tui, ad vocem clamoris tui: statim ut audierit, respondebit tibi.<a href='#FN381'>‡‡</a> <span class="Versetto" id="IS30_20">20&#160;</span>Et dabit vobis Dominus panem arctum, et aquam brevem; et non faciet avolare a te ultra doctorem tuum; et erunt oculi tui videntes præceptorem tuum. <span class="Versetto" id="IS30_21">21&#160;</span>Et aures tuæ audient verbum post tergum monentis: Hæc est via; ambulate in ea, et non declinetis neque ad dexteram, neque ad sinistram.<a href='#FN382'>§§</a> <span class="Versetto" id="IS30_22">22&#160;</span>Et contaminabis laminas sculptilium argenti tui, et vestimentum conflatilis auri tui, et disperges ea sicut immunditiam menstruatæ. Egredere, dices ei.<a href='#FN383'>***</a> <span class="Versetto" id="IS30_23">23&#160;</span>Et dabitur pluvia semini tuo, ubicumque seminaveris in terra, et panis frugum terræ erit uberrimus et pinguis; pascetur in possessione tua in die illo agnus spatiose,<a href='#FN384'>†††</a> <span class="Versetto" id="IS30_24">24&#160;</span>et tauri tui, et pulli asinorum, qui operantur terram, commistum migma comedent sicut in area ventilatum est.<a href='#FN385'>‡‡‡</a> <span class="Versetto" id="IS30_25">25&#160;</span>Et erunt super omnem montem excelsum, et super omnem collem elevatum, rivi currentium aquarum, in die interfectionis multorum, cum ceciderint turres:<a href='#FN386'>§§§</a> <span class="Versetto" id="IS30_26">26&#160;</span>et erit lux lunæ sicut lux solis, et lux solis erit septempliciter sicut lux septem dierum, in die qua alligaverit Dominus vulnus populi sui, et percussuram plagæ ejus sanaverit.<a href='#FN387'>*</a> <span class="Versetto" id="IS30_27">27&#160;</span>Ecce nomen Domini venit de longinquo, ardens furor ejus, et gravis ad portandum; labia ejus repleta sunt indignatione, et lingua ejus quasi ignis devorans.<a href='#FN388'>†</a> <span class="Versetto" id="IS30_28">28&#160;</span>Spiritus ejus velut torrens inundans usque ad medium colli, ad perdendas gentes in nihilum, et frenum erroris quod erat in maxillis populorum.<a href='#FN389'>‡</a> <span class="Versetto" id="IS30_29">29&#160;</span>Canticum erit vobis sicut nox sanctificatæ solemnitatis, et lætitia cordis sicut qui pergit cum tibia, ut intret in montem Domini ad Fortem Israël.<a href='#FN390'>§</a> <span class="Versetto" id="IS30_30">30&#160;</span>Et auditam faciet Dominus gloriam vocis suæ, et terrorem brachii sui ostendet in comminatione furoris, et flamma ignis devorantis: allidet in turbine, et in lapide grandinis. <span class="Versetto" id="IS30_31">31&#160;</span>A voce enim Domini pavebit Assur virga percussus. <span class="Versetto" id="IS30_32">32&#160;</span>Et erit transitus virgæ fundatus, quam requiescere faciet Dominus super eum in tympanis et citharis; et in bellis præcipuis expugnabit eos. <span class="Versetto" id="IS30_33">33&#160;</span>Præparata est enim ab heri Topheth, a rege præparata, profunda, et dilatata. Nutrimenta ejus, ignis et ligna multa; flatus Domini sicut torrens sulphuris succendens eam.]<a href='#FN391'>**</a></p>

  <p class='pT4' id='IS31_0'>31</p>

  <p class='Normale'><span class="Versetto" id="IS31_1">1&#160;</span>[Væ qui descendunt in Ægyptum ad auxilium, in equis sperantes, et habentes fiduciam super quadrigis, quia multæ sunt; et super equitibus, quia prævalidi nimis; et non sunt confisi super Sanctum Israël, et Dominum non requisierunt !<a href='#FN392'>*</a> <span class="Versetto" id="IS31_2">2&#160;</span>Ipse autem sapiens adduxit malum, et verba sua non abstulit; et consurget contra domum pessimorum, et contra auxilium operantium iniquitatem.<a href='#FN393'>†</a> <span class="Versetto" id="IS31_3">3&#160;</span>Ægyptus homo, et non deus; et equi eorum caro, et non spiritus; et Dominus inclinabit manum suam, et corruet auxiliator, et cadet cui præstatur auxilium, simulque omnes consumentur. <span class="Versetto" id="IS31_4">4&#160;</span>Quia hæc dicit Dominus ad me: Quomodo si rugiat leo et catulus leonis super prædam suam; et cum occurrerit ei multitudo pastorum, a voce eorum non formidabit, et a multitudine eorum non pavebit: sic descendet Dominus exercituum ut prælietur super montem Sion et super collem ejus.<a href='#FN394'>‡</a> <span class="Versetto" id="IS31_5">5&#160;</span>Sicut aves volantes, sic proteget Dominus exercituum Jerusalem, protegens et liberans, transiens et salvans.<a href='#FN395'>§</a> <span class="Versetto" id="IS31_6">6&#160;</span>Convertimini, sicut in profundum recesseratis, filii Israël.<a href='#FN396'>**</a> <span class="Versetto" id="IS31_7">7&#160;</span>In die enim illa abjiciet vir idola argenti sui, et idola auri sui, quæ fecerunt vobis manus vestræ in peccatum. <span class="Versetto" id="IS31_8">8&#160;</span>Et cadet Assur in gladio non viri, et gladius non hominis vorabit eum: et fugiet non a facie gladii, et juvenes ejus vectigales erunt. <span class="Versetto" id="IS31_9">9&#160;</span>Et fortitudo ejus a terrore transibit, et pavebunt fugientes principes ejus, dixit Dominus: cujus ignis est in Sion et caminus ejus in Jerusalem.]<a href='#FN397'>††</a></p>

  <p class='pT4' id='IS32_0'>32</p>

  <p class='Normale'><span class="Versetto" id="IS32_1">1&#160;</span>[Ecce in justitia regnabit rex, et principes in judicio præerunt.<a href='#FN398'>*</a> <span class="Versetto" id="IS32_2">2&#160;</span>Et erit vir sicut qui absconditur a vento, et celat se a tempestate; sicut rivi aquarum in siti, et umbra petræ prominentis in terra deserta.<a href='#FN399'>†</a> <span class="Versetto" id="IS32_3">3&#160;</span>Non caligabunt oculi videntium, et aures audientium diligenter auscultabunt. <span class="Versetto" id="IS32_4">4&#160;</span>Et cor stultorum intelliget scientiam, et lingua balborum velociter loquetur et plane. <span class="Versetto" id="IS32_5">5&#160;</span>Non vocabitur ultra is qui insipiens est, princeps, neque fraudulentus appellabitur major; <span class="Versetto" id="IS32_6">6&#160;</span>stultus enim fatua loquetur, et cor ejus faciet iniquitatem, ut perficiat simulationem, et loquatur ad Dominum fraudulenter, et vacuam faciat animam esurientis, et potum sitienti auferat. <span class="Versetto" id="IS32_7">7&#160;</span>Fraudulenti vasa pessima sunt; ipse enim cogitationes concinnavit ad perdendos mites in sermone mendacii, cum loqueretur pauper judicium. <span class="Versetto" id="IS32_8">8&#160;</span>Princeps vero ea quæ digna sunt principe cogitabit, et ipse super duces stabit.] <span class="Versetto" id="IS32_9">9&#160;</span>[Mulieres opulentæ, surgite, et audite vocem meam; filiæ confidentes, percipite auribus eloquium meum.<a href='#FN400'>‡</a> <span class="Versetto" id="IS32_10">10&#160;</span>Post dies enim et annum, vos conturbabimini confidentes; consummata est enim vindemia, collectio ultra non veniet.<a href='#FN401'>§</a> <span class="Versetto" id="IS32_11">11&#160;</span>Obstupescite, opulentæ; conturbamini, confidentes: exuite vos et confundimini; accingite lumbos vestros. <span class="Versetto" id="IS32_12">12&#160;</span>Super ubera plangite, super regione desiderabili, super vinea fertili.<a href='#FN402'>**</a> <span class="Versetto" id="IS32_13">13&#160;</span>Super humum populi mei spinæ et vepres ascendent: quanto magis super omnes domos gaudii civitatis exultantis ! <span class="Versetto" id="IS32_14">14&#160;</span>Domus enim dimissa est, multitudo urbis relicta est, tenebræ et palpatio factæ sunt super speluncas usque in æternum; gaudium onagrorum, pascua gregum.<a href='#FN403'>††</a> <span class="Versetto" id="IS32_15">15&#160;</span>Donec effundatur super nos spiritus de excelso, et erit desertum in carmel, et carmel in saltum reputabitur.<a href='#FN404'>‡‡</a> <span class="Versetto" id="IS32_16">16&#160;</span>Et habitabit in solitudine judicium, et justitia in carmel sedebit. <span class="Versetto" id="IS32_17">17&#160;</span>Et erit opus justitiæ pax, et cultus justitiæ silentium, et securitas usque in sempiternum.<a href='#FN405'>§§</a> <span class="Versetto" id="IS32_18">18&#160;</span>Et sedebit populus meus in pulchritudine pacis, et in tabernaculis fiduciæ, et in requie opulenta.<a href='#FN406'>***</a> <span class="Versetto" id="IS32_19">19&#160;</span>Grando autem in descensione saltus, et humilitate humiliabitur civitas.<a href='#FN407'>†††</a> <span class="Versetto" id="IS32_20">20&#160;</span>Beati qui seminatis super omnes aquas, immittentes pedem bovis et asini.]<a href='#FN408'>‡‡‡</a></p>

  <p class='pT4' id='IS33_0'>33</p>

  <p class='Normale'><span class="Versetto" id="IS33_1">1&#160;</span>[Væ qui prædaris ! nonne et ipse prædaberis? et qui spernis, nonne et ipse sperneris? Cum consummaveris deprædationem, deprædaberis; cum fatigatus desieris contemnere, contemneris.<a href='#FN409'>*</a> <span class="Versetto" id="IS33_2">2&#160;</span>Domine, miserere nostri, te enim exspectavimus; esto brachium nostrum in mane, et salus nostra in tempore tribulationis.<a href='#FN410'>†</a> <span class="Versetto" id="IS33_3">3&#160;</span>A voce angeli fugerunt populi, et ab exaltatione tua dispersæ sunt gentes.<a href='#FN411'>‡</a> <span class="Versetto" id="IS33_4">4&#160;</span>Et congregabuntur spolia vestra sicut colligitur bruchus, velut cum fossæ plenæ fuerint de eo.<a href='#FN412'>§</a> <span class="Versetto" id="IS33_5">5&#160;</span>Magnificatus est Dominus, quoniam habitavit in excelso; implevit Sion judicio et justitia. <span class="Versetto" id="IS33_6">6&#160;</span>Et erit fides in temporibus tuis: divitiæ salutis sapientia et scientia; timor Domini ipse est thesaurus ejus.<a href='#FN413'>**</a> <span class="Versetto" id="IS33_7">7&#160;</span>Ecce videntes clamabunt foris; angeli pacis amare flebunt. <span class="Versetto" id="IS33_8">8&#160;</span>Dissipatæ sunt viæ, cessavit transiens per semitam: irritum factum est pactum, projecit civitates, non reputavit homines.<a href='#FN414'>††</a> <span class="Versetto" id="IS33_9">9&#160;</span>Luxit et elanguit terra; confusus est Libanus, et obsorduit: et factus est Saron sicut desertum, et concussa est Basan, et Carmelus.<a href='#FN415'>‡‡</a> <span class="Versetto" id="IS33_10">10&#160;</span>Nunc consurgam, dicit Dominus; nunc exaltabor, nunc sublevabor. <span class="Versetto" id="IS33_11">11&#160;</span>Concipietis ardorem, parietis stipulam; spiritus vester ut ignis vorabit vos. <span class="Versetto" id="IS33_12">12&#160;</span>Et erunt populi quasi de incendio cinis; spinæ congregatæ igni comburentur. <span class="Versetto" id="IS33_13">13&#160;</span>Audite, qui longe estis, quæ fecerim; et cognoscite, vicini, fortitudinem meam. <span class="Versetto" id="IS33_14">14&#160;</span>Conterriti sunt in Sion peccatores; possedit tremor hypocritas. Quis poterit habitare de vobis cum igne devorante? quis habitabit ex vobis cum ardoribus sempiternis?<a href='#FN416'>§§</a> <span class="Versetto" id="IS33_15">15&#160;</span>Qui ambulat in justitiis et loquitur veritatem, qui projicit avaritiam ex calumnia, et excutit manus suas ab omni munere, qui obturat aures suas ne audiat sanguinem, et claudit oculos suos ne videat malum. <span class="Versetto" id="IS33_16">16&#160;</span>Iste in excelsis habitabit; munimenta saxorum sublimitas ejus: panis ei datus est, aquæ ejus fideles sunt. <span class="Versetto" id="IS33_17">17&#160;</span>Regem in decore suo videbunt oculi ejus, cernent terram de longe.<a href='#FN417'>***</a> <span class="Versetto" id="IS33_18">18&#160;</span>Cor tuum meditabitur timorem: ubi est litteratus? ubi legis verba ponderans? ubi doctor parvulorum? <span class="Versetto" id="IS33_19">19&#160;</span>Populum impudentem non videbis, populum alti sermonis, ita ut non possis intelligere disertitudinem linguæ ejus, in quo nulla est sapientia. <span class="Versetto" id="IS33_20">20&#160;</span>Respice, Sion, civitatem solemnitatis nostræ: oculi tui videbunt Jerusalem, habitationem opulentam, tabernaculum quod nequaquam transferri poterit; nec auferentur clavi ejus in sempiternum, et omnes funiculi ejus non rumpentur:<a href='#FN418'>†††</a> <span class="Versetto" id="IS33_21">21&#160;</span>quia solummodo ibi magnificus est Dominus noster: locus fluviorum rivi latissimi et patentes: non transibit per eum navis remigum, neque trieris magna transgredietur eum. <span class="Versetto" id="IS33_22">22&#160;</span>Dominus enim judex noster, Dominus legifer noster, Dominus rex noster, ipse salvabit nos.<a href='#FN419'>‡‡‡</a> <span class="Versetto" id="IS33_23">23&#160;</span>Laxati sunt funiculi tui, et non prævalebunt; sic erit malus tuus ut dilatare signum non queas. Tunc dividentur spolia prædarum multarum; claudi diripient rapinam.<a href='#FN420'>§§§</a> <span class="Versetto" id="IS33_24">24&#160;</span>Nec dicet vicinus: Elangui; populus qui habitat in ea, auferetur ab eo iniquitas.]</p>

  <p class='pT4' id='IS34_0'>34</p>

  <p class='Normale'><span class="Versetto" id="IS34_1">1&#160;</span>[Accedite, gentes, et audite; et populi, attendite: audiat terra, et plenitudo ejus; orbis, et omne germen ejus. <span class="Versetto" id="IS34_2">2&#160;</span>Quia indignatio Domini super omnes gentes, et furor super universam militiam eorum: interfecit eos, et dedit eos in occisionem. <span class="Versetto" id="IS34_3">3&#160;</span>Interfecti eorum projicientur, et de cadaveribus eorum ascendet fœtor; tabescent montes a sanguine eorum. <span class="Versetto" id="IS34_4">4&#160;</span>Et tabescet omnis militia cælorum, et complicabuntur sicut liber cæli: et omnis militia eorum defluet, sicut defluit folium de vinea et de ficu.<a href='#FN421'>*</a> <span class="Versetto" id="IS34_5">5&#160;</span>Quoniam inebriatus est in cælo gladius meus; ecce super Idumæam descendet, et super populum interfectionis meæ, ad judicium. <span class="Versetto" id="IS34_6">6&#160;</span>Gladius Domini repletus est sanguine, incrassatus est adipe, de sanguine agnorum et hircorum, de sanguine medullatorum arietum: victima enim Domini in Bosra, et interfectio magna in terra Edom.<a href='#FN422'>†</a> <span class="Versetto" id="IS34_7">7&#160;</span>Et descendent unicornes cum eis, et tauri cum potentibus; inebriabitur terra eorum sanguine, et humus eorum adipe pinguium. <span class="Versetto" id="IS34_8">8&#160;</span>Quia dies ultionis Domini, annus retributionum judicii Sion.<a href='#FN423'>‡</a> <span class="Versetto" id="IS34_9">9&#160;</span>Et convertentur torrentes ejus in picem, et humus ejus in sulphur; et erit terra ejus in picem ardentem. <span class="Versetto" id="IS34_10">10&#160;</span>Nocte et die non extinguetur, in sempiternum ascendet fumus ejus, a generatione in generationem desolabitur, in sæcula sæculorum non erit transiens per eam. <span class="Versetto" id="IS34_11">11&#160;</span>Et possidebunt illam onocrotalus et ericius; ibis et corvus habitabunt in ea: et extendetur super eam mensura, ut redigatur ad nihilum, et perpendiculum in desolationem.<a href='#FN424'>§</a> <span class="Versetto" id="IS34_12">12&#160;</span>Nobiles ejus non erunt ibi; regem potius invocabunt, et omnes principes ejus erunt in nihilum.<a href='#FN425'>**</a> <span class="Versetto" id="IS34_13">13&#160;</span>Et orientur in domibus ejus spinæ et urticæ, et paliurus in munitionibus ejus; et erit cubile draconum, et pascua struthionum. <span class="Versetto" id="IS34_14">14&#160;</span>Et occurrent dæmonia onocentauris, et pilosus clamabit alter ad alterum; ibi cubavit lamia, et invenit sibi requiem. <span class="Versetto" id="IS34_15">15&#160;</span>Ibi habuit foveam ericius, et enutrivit catulos, et circumfodit, et fovit in umbra ejus; illuc congregati sunt milvi, alter ad alterum. <span class="Versetto" id="IS34_16">16&#160;</span>Requirite diligenter in libro Domini, et legite: Unum ex eis non defuit, alter alterum non quæsivit; quia quod ex ore meo procedit, ille mandavit, et spiritus ejus ipse congregavit ea. <span class="Versetto" id="IS34_17">17&#160;</span>Et ipse misit eis sortem, et manus ejus divisit eam illis in mensuram: usque in æternum possidebunt eam; in generationem et generationem habitabunt in ea.]</p>

  <p class='pT4' id='IS35_0'>35</p>

  <p class='Normale'><span class="Versetto" id="IS35_1">1&#160;</span>[Lætabitur deserta et invia, et exsultabit solitudo, et florebit quasi lilium.<a href='#FN426'>*</a> <span class="Versetto" id="IS35_2">2&#160;</span>Germinans germinabit, et exsultabit lætabunda et laudans: gloria Libani data est ei, decor Carmeli et Saron; ipsi videbunt gloriam Domini, et decorem Dei nostri.<a href='#FN427'>†</a> <span class="Versetto" id="IS35_3">3&#160;</span>Confortate manus dissolutas, et genua debilia roborate. <span class="Versetto" id="IS35_4">4&#160;</span>Dicite pusillanimis: Confortamini, et nolite timere: ecce Deus vester ultionem adducet retributionis; Deus ipse veniet, et salvabit vos. <span class="Versetto" id="IS35_5">5&#160;</span>Tunc aperientur oculi cæcorum, et aures surdorum patebunt; <span class="Versetto" id="IS35_6">6&#160;</span>tunc saliet sicut cervus claudus, et aperta erit lingua mutorum: quia scissæ sunt in deserto aquæ, et torrentes in solitudine; <span class="Versetto" id="IS35_7">7&#160;</span>et quæ erat arida, erit in stagnum, et sitiens in fontes aquarum. In cubilibus, in quibus prius dracones habitabant, orietur viror calami et junci.<a href='#FN428'>‡</a> <span class="Versetto" id="IS35_8">8&#160;</span>Et erit ibi semita et via, et via sancta vocabitur: non transibit per eam pollutus, et hæc erit vobis directa via, ita ut stulti non errent per eam. <span class="Versetto" id="IS35_9">9&#160;</span>Non erit ibi leo, et mala bestia non ascendet per eam, nec invenietur ibi; et ambulabunt qui liberati fuerint. <span class="Versetto" id="IS35_10">10&#160;</span>Et redempti a Domino convertentur, et venient in Sion cum laude, et lætitia sempiterna super caput eorum: gaudium et lætitiam obtinebunt, et fugiet dolor et gemitus.]</p>

  <p class='pT4' id='IS36_0'>36</p>

  <p class='Normale'><span class="Versetto" id="IS36_1">1&#160;</span>Et factum est in quartodecimo anno regis Ezechiæ, ascendit Sennacherib, rex Assyriorum, super omnes civitates Juda munitas, et cepit eas.<a href='#FN429'>*</a> <span class="Versetto" id="IS36_2">2&#160;</span>Et misit rex Assyriorum Rabsacen de Lachis in Jerusalem, ad regem Ezechiam in manu gravi: et stetit in aquæductu piscinæ superioris in via Agri fullonis. <span class="Versetto" id="IS36_3">3&#160;</span>Et egressus est ad eum Eliacim, filius Helciæ, qui erat super domum, et Sobna scriba, et Joahe filius Asaph, a commentariis.<a href='#FN430'>†</a> <span class="Versetto" id="IS36_4">4&#160;</span>Et dixit ad eos Rabsaces: Dicite Ezechiæ: Hæc dicit rex magnus, rex Assyriorum: Quæ est ista fiducia qua confidis?<a href='#FN431'>‡</a> <span class="Versetto" id="IS36_5">5&#160;</span>aut quo consilio vel fortitudine rebellare disponis? super quem habes fiduciam, quia recessisti a me? <span class="Versetto" id="IS36_6">6&#160;</span>Ecce confidis super baculum arundineum confractum istum, super Ægyptum; cui si innixus fuerit homo, intrabit in manum ejus, et perforabit eam: sic Pharao, rex Ægypti, omnibus qui confidunt in eo.<a href='#FN432'>§</a> <span class="Versetto" id="IS36_7">7&#160;</span>Quod si responderis mihi: In Domino Deo nostro confidimus; nonne ipse est cujus abstulit Ezechias excelsa et altaria, et dixit Judæ et Jerusalem: Coram altari isto adorabitis? <span class="Versetto" id="IS36_8">8&#160;</span>Et nunc trade te domino meo, regi Assyriorum, et dabo tibi duo millia equorum, nec poteris ex te præbere ascensores eorum:<a href='#FN433'>**</a> <span class="Versetto" id="IS36_9">9&#160;</span>et quomodo sustinebis faciem judicis unius loci ex servis domini mei minoribus? Quod si confidis in Ægypto, in quadrigis et in equitibus, <span class="Versetto" id="IS36_10">10&#160;</span>et nunc numquid sine Domino ascendi ad terram istam, ut disperderem eam? Dominus dixit ad me: Ascende super terram istam, et disperde eam.<a href='#FN434'>††</a> <span class="Versetto" id="IS36_11">11&#160;</span>Et dixit Eliacim, et Sobna, et Joahe, ad Rabsacen: Loquere ad servos tuos syra lingua; intelligimus enim; ne loquaris ad nos judaice in auribus populi qui est super murum. <span class="Versetto" id="IS36_12">12&#160;</span>Et dixit ad eos Rabsaces: Numquid ad dominum tuum et ad te misit me dominus meus, ut loquerer omnia verba ista? et non potius ad viros qui sedent in muro, ut comedant stercora sua, et bibant urinam pedum suorum vobiscum? <span class="Versetto" id="IS36_13">13&#160;</span>Et stetit Rabsaces, et clamavit voce magna judaice, et dixit: Audite verba regis magni, regis Assyriorum ! <span class="Versetto" id="IS36_14">14&#160;</span>Hæc dicit rex: Non seducat vos Ezechias, quia non poterit eruere vos. <span class="Versetto" id="IS36_15">15&#160;</span>Et non vobis tribuat fiduciam Ezechias super Domino, dicens: Eruens liberabit nos Dominus: non dabitur civitas ista in manu regis Assyriorum. <span class="Versetto" id="IS36_16">16&#160;</span>Nolite audire Ezechiam; hæc enim dicit rex Assyriorum: Facite mecum benedictionem, et egredimini ad me, et comedite unusquisque vineam suam, et unusquisque ficum suam, et bibite unusquisque aquam cisternæ suæ,<a href='#FN435'>‡‡</a> <span class="Versetto" id="IS36_17">17&#160;</span>donec veniam, et tollam vos ad terram quæ est ut terra vestra, terram frumenti et vini, terram panum et vinearum. <span class="Versetto" id="IS36_18">18&#160;</span>Nec conturbet vos Ezechias, dicens: Dominus liberabit nos. Numquid liberaverunt dii gentium unusquisque terram suam de manu regis Assyriorum? <span class="Versetto" id="IS36_19">19&#160;</span>Ubi est deus Emath et Arphad? ubi est deus Sepharvaim? numquid liberaverunt Samariam de manu mea? <span class="Versetto" id="IS36_20">20&#160;</span>Quis est ex omnibus diis terrarum istarum qui eruerit terram suam de manu mea, ut eruat Dominus Jerusalem de manu mea? <span class="Versetto" id="IS36_21">21&#160;</span>Et siluerunt, et non responderunt ei verbum. Mandaverat enim rex, dicens: Ne respondeatis ei. <span class="Versetto" id="IS36_22">22&#160;</span>Et ingressus est Eliacim, filius Helciæ, qui erat super domum, et Sobna scriba, et Joahe filius Asaph, a commentariis, ad Ezechiam, scissis vestibus, et nuntiaverunt ei verba Rabsacis.</p>

  <p class='pT4' id='IS37_0'>37</p>

  <p class='Normale'><span class="Versetto" id="IS37_1">1&#160;</span>Et factum est, cum audisset rex Ezechias, scidit vestimenta sua, et obvolutus est sacco, et intravit in domum Domini.<a href='#FN436'>*</a> <span class="Versetto" id="IS37_2">2&#160;</span>Et misit Eliacim, qui erat super domum, et Sobnam scribam, et seniores de sacerdotibus, opertos saccis, ad Isaiam, filium Amos, prophetam,<a href='#FN437'>†</a> <span class="Versetto" id="IS37_3">3&#160;</span>et dixerunt ad eum: Hæc dicit Ezechias: Dies tribulationis, et correptionis, et blasphemiæ, dies hæc; quia venerunt filii usque ad partum, et virtus non est pariendi. <span class="Versetto" id="IS37_4">4&#160;</span>Si quomodo audiat Dominus Deus tuus verba Rabsacis, quem misit rex Assyriorum dominus suus ad blasphemandum Deum viventem et exprobrandum sermonibus quos audivit Dominus Deus tuus: leva ergo orationem pro reliquiis quæ repertæ sunt.<a href='#FN438'>‡</a> <span class="Versetto" id="IS37_5">5&#160;</span>Et venerunt servi regis Ezechiæ ad Isaiam. <span class="Versetto" id="IS37_6">6&#160;</span>Et dixit ad eos Isaias: Hæc dicetis domino vestro: Hæc dicit Dominus: Ne timeas a facie verborum quæ audisti, quibus blasphemaverunt pueri regis Assyriorum me. <span class="Versetto" id="IS37_7">7&#160;</span>Ecce ego dabo ei spiritum, et audiet nuntium, et revertetur ad terram suam, et corruere eum faciam gladio in terra sua.<a href='#FN439'>§</a> <span class="Versetto" id="IS37_8">8&#160;</span>Reversus est autem Rabsaces, et invenit regem Assyriorum præliantem adversus Lobnam: audierat enim quia profectus esset de Lachis.<a href='#FN440'>**</a> <span class="Versetto" id="IS37_9">9&#160;</span>Et audivit de Tharaca rege Æthiopiæ, dicentes: Egressus est ut pugnet contra te. Quod cum audisset, misit nuntios ad Ezechiam, dicens: <span class="Versetto" id="IS37_10">10&#160;</span>Hæc dicetis Ezechiæ regi Judæ, loquentes: Non te decipiat Deus tuus in quo tu confidis, dicens: Non dabitur Jerusalem in manu regis Assyriorum. <span class="Versetto" id="IS37_11">11&#160;</span>Ecce tu audisti omnia quæ fecerunt reges Assyriorum omnibus terris, quas subverterunt: et tu poteris liberari? <span class="Versetto" id="IS37_12">12&#160;</span>Numquid eruerunt eos dii gentium quos subverterunt patres mei, Gozam, et Haram, et Reseph, et filios Eden qui erant in Thalassar? <span class="Versetto" id="IS37_13">13&#160;</span>Ubi est rex Emath, et rex Arphad, et rex urbis Sepharvaim, Ana, et Ava? <span class="Versetto" id="IS37_14">14&#160;</span>Et tulit Ezechias libros de manu nuntiorum, et legit eos, et ascendit in domum Domini, et expandit eos Ezechias coram Domino: <span class="Versetto" id="IS37_15">15&#160;</span>et oravit Ezechias ad Dominum, dicens:<a href='#FN441'>††</a> <span class="Versetto" id="IS37_16">16&#160;</span>Domine exercituum, Deus Israël, qui sedes super cherubim, tu es Deus solus omnium regnorum terræ: tu fecisti cælum et terram. <span class="Versetto" id="IS37_17">17&#160;</span>Inclina, Domine, aurem tuam, et audi; aperi, Domine, oculos tuos, et vide: et audi omnia verba Sennacherib, quæ misit ad blasphemandum Deum viventem. <span class="Versetto" id="IS37_18">18&#160;</span>Vere enim, Domine, desertas fecerunt reges Assyriorum terras, et regiones earum,<a href='#FN442'>‡‡</a> <span class="Versetto" id="IS37_19">19&#160;</span>et dederunt deos earum igni: non enim erant dii, sed opera manuum hominum, lignum et lapis, et comminuerunt eos. <span class="Versetto" id="IS37_20">20&#160;</span>Et nunc, Domine Deus noster, salva nos de manu ejus, et cognoscant omnia regna terræ quia tu es Dominus solus. <span class="Versetto" id="IS37_21">21&#160;</span>Et misit Isaias, filius Amos, ad Ezechiam, dicens: Hæc dicit Dominus Deus Israël: Pro quibus rogasti me de Sennacherib, rege Assyriorum,<a href='#FN443'>§§</a> <span class="Versetto" id="IS37_22">22&#160;</span>hoc est verbum quod locutus est Dominus super eum: [Despexit te et subsannavit te, virgo filia Sion; post te caput movit, filia Jerusalem.<a href='#FN444'>***</a> <span class="Versetto" id="IS37_23">23&#160;</span>Cui exprobrasti? et quem blasphemasti? et super quem exaltasti vocem, et levasti altitudinem oculorum tuorum? ad Sanctum Israël. <span class="Versetto" id="IS37_24">24&#160;</span>In manu servorum tuorum exprobrasti Domino, et dixisti: In multitudine quadrigarum mearum ego ascendi altitudinem montium juga Libani; et succidam excelsa cedrorum ejus, et electas abietes illius, et introibo altitudinem summitatis ejus, saltum Carmeli ejus. <span class="Versetto" id="IS37_25">25&#160;</span>Ego fodi, et bibi aquam, et exsiccavi vestigio pedis mei omnes rivos aggerum.<a href='#FN445'>†††</a> <span class="Versetto" id="IS37_26">26&#160;</span>Numquid non audisti quæ olim fecerim ei? Ex diebus antiquis ego plasmavi illud; et nunc adduxi, et factum est in eradicationem collium compugnantium, et civitatum munitarum. <span class="Versetto" id="IS37_27">27&#160;</span>Habitatores earum breviata manu contremuerunt, et confusi sunt. Facti sunt sicut fœnum agri, et gramen pascuæ, et herba tectorum, quæ exaruit antequam maturesceret. <span class="Versetto" id="IS37_28">28&#160;</span>Habitationem tuam, et egressum tuum, et introitum tuum cognovi, et insaniam tuam contra me. <span class="Versetto" id="IS37_29">29&#160;</span>Cum fureres adversum me, superbia tua ascendit in aures meas. Ponam ergo circulum in naribus tuis, et frenum in labiis tuis, et reducam te in viam per quem venisti.]<a href='#FN446'>‡‡‡</a> <span class="Versetto" id="IS37_30">30&#160;</span>Tibi autem hoc erit signum: comede hoc anno quæ sponte nascuntur, et in anno secundo pomis vescere; in anno autem tertio seminate et metite, et plantate vineas, et comedite fructum earum.<a href='#FN447'>§§§</a> <span class="Versetto" id="IS37_31">31&#160;</span>Et mittet id quod salvatum fuerit de domo Juda, et quod reliquum est, radicem deorsum, et faciet fructum sursum: <span class="Versetto" id="IS37_32">32&#160;</span>quia de Jerusalem exibunt reliquiæ, et salvatio de monte Sion: zelus Domini exercituum faciet istud. <span class="Versetto" id="IS37_33">33&#160;</span>Propterea hæc dicit Dominus de rege Assyriorum: [Non intrabit civitatem hanc, et non jaciet ibi sagittam, et non occupabit eam clypeus, et non mittet in circuitu ejus aggerem.<a href='#FN448'>*</a> <span class="Versetto" id="IS37_34">34&#160;</span>In via qua venit, per eam revertetur, et civitatem hanc non ingredietur, dicit Dominus. <span class="Versetto" id="IS37_35">35&#160;</span>Et protegam civitatem istam, ut salvem eam propter me, et propter David, servum meum.]<a href='#FN449'>†</a> <span class="Versetto" id="IS37_36">36&#160;</span>Egressus est autem angelus Domini, et percussit in castris Assyriorum centum octoginta quinque millia. Et surrexerunt mane, et ecce omnes cadavera mortuorum. <span class="Versetto" id="IS37_37">37&#160;</span>Et egressus est, et abiit, et reversus est Sennacherib, rex Assyriorum, et habitavit in Ninive.<a href='#FN450'>‡</a> <span class="Versetto" id="IS37_38">38&#160;</span>Et factum est, cum adoraret in templo Nesroch deum suum, Adramelech et Sarasar, filii ejus, percusserunt eum gladio, fugeruntque in terram Ararat; et regnavit Asarhaddon, filius ejus, pro eo.<a href='#FN451'>§</a></p>

  <p class='pT4' id='IS38_0'>38</p>

  <p class='Normale'><span class="Versetto" id="IS38_1">1&#160;</span>In diebus illis ægrotavit Ezechias usque ad mortem; et introivit ad eum Isaias, filius Amos, propheta, et dixit ei: Hæc dicit Dominus: Dispone domui tuæ, quia morieris tu, et non vives.<a href='#FN452'>*</a> <span class="Versetto" id="IS38_2">2&#160;</span>Et convertit Ezechias faciem suam ad parietem, et oravit ad Dominum,<a href='#FN453'>†</a> <span class="Versetto" id="IS38_3">3&#160;</span>et dixit: Obsecro, Domine, memento, quæso, quomodo ambulaverim coram te in veritate et in corde perfecto, et quod bonum est in oculis tuis fecerim. Et flevit Ezechias fletu magno.<a href='#FN454'>‡</a> <span class="Versetto" id="IS38_4">4&#160;</span>Et factum est verbum Domini ad Isaiam, dicens:<a href='#FN455'>§</a> <span class="Versetto" id="IS38_5">5&#160;</span>Vade, et dic Ezechiæ: Hæc dicit Dominus Deus David patris tui: Audivi orationem tuam, et vidi lacrimas tuas; ecce ego adjiciam super dies tuos quindecim annos,<a href='#FN456'>**</a> <span class="Versetto" id="IS38_6">6&#160;</span>et de manu regis Assyriorum eruam te, et civitatem istam, et protegam eam. <span class="Versetto" id="IS38_7">7&#160;</span>Hoc autem tibi erit signum a Domino, quia faciet Dominus verbum hoc quod locutus est:<a href='#FN457'>††</a> <span class="Versetto" id="IS38_8">8&#160;</span>ecce ego reverti faciam umbram linearum per quas descenderat in horologio Achaz in sole, retrorsum decem lineis. Et reversus est sol decem lineis per gradus quos descenderat. <span class="Versetto" id="IS38_9">9&#160;</span>Scriptura Ezechiæ, regis Juda, cum ægrotasset et convaluisset de infirmitate sua. <span class="Versetto" id="IS38_10">10&#160;</span>[Ego dixi in dimidio dierum meorum: Vadam ad portas inferi; quæsivi residuum annorum meorum.<a href='#FN458'>‡‡</a> <span class="Versetto" id="IS38_11">11&#160;</span>Dixi: Non videbo Dominum Deum in terra viventium; non aspiciam hominem ultra, et habitatorem quietis.<a href='#FN459'>§§</a> <span class="Versetto" id="IS38_12">12&#160;</span>Generatio mea ablata est, et convoluta est a me, quasi tabernaculum pastorum. Præcisa est velut a texente vita mea; dum adhuc ordirer, succidit me: de mane usque ad vesperam finies me. <span class="Versetto" id="IS38_13">13&#160;</span>Sperabam usque ad mane; quasi leo, sic contrivit omnia ossa mea: de mane usque ad vesperam finies me. <span class="Versetto" id="IS38_14">14&#160;</span>Sicut pullus hirundinis, sic clamabo; meditabor ut columba. Attenuati sunt oculi mei, suspicientes in excelsum. Domine, vim patior: responde pro me. <span class="Versetto" id="IS38_15">15&#160;</span>Quid dicam, aut quid respondebit mihi, cum ipse fecerit? Recogitabo tibi omnes annos meos in amaritudine animæ meæ.<a href='#FN460'>***</a> <span class="Versetto" id="IS38_16">16&#160;</span>Domine, si sic vivitur, et in talibus vita spiritus mei, corripies me, et vivificabis me. <span class="Versetto" id="IS38_17">17&#160;</span>Ecce in pace amaritudo mea amarissima. Tu autem eruisti animam meam ut non periret; projecisti post tergum tuum omnia peccata mea. <span class="Versetto" id="IS38_18">18&#160;</span>Quia non infernus confitebitur tibi, neque mors laudabit te: non exspectabunt qui descendunt in lacum veritatem tuam.<a href='#FN461'>†††</a> <span class="Versetto" id="IS38_19">19&#160;</span>Vivens, vivens ipse confitebitur tibi, sicut et ego hodie; pater filiis notam faciet veritatem tuam.<a href='#FN462'>‡‡‡</a> <span class="Versetto" id="IS38_20">20&#160;</span>Domine, salvum me fac ! et psalmos nostros cantabimus cunctis diebus vitæ nostræ in domo Domini.] <span class="Versetto" id="IS38_21">21&#160;</span>Et jussit Isaias ut tollerent massam de ficis, et cataplasmarent super vulnus, et sanaretur.<a href='#FN463'>§§§</a> <span class="Versetto" id="IS38_22">22&#160;</span>Et dixit Ezechias: Quod erit signum quia ascendam in domum Domini?</p>

  <p class='pT4' id='IS39_0'>39</p>

  <p class='Normale'><span class="Versetto" id="IS39_1">1&#160;</span>In tempore illo misit Merodach Baladan, filius Baladan, rex Babylonis, libros et munera ad Ezechiam: audierat enim quod ægrotasset et convaluisset.<a href='#FN464'>*</a> <span class="Versetto" id="IS39_2">2&#160;</span>Lætatus est autem super eis Ezechias, et ostendit eis cellam aromatum, et argenti, et auri, et odoramentorum, et unguenti optimi, et omnes apothecas supellectilis suæ, et universa quæ inventa sunt in thesauris ejus. Non fuit verbum quod non ostenderet eis Ezechias in domo sua, et in omni potestate sua.<a href='#FN465'>†</a> <span class="Versetto" id="IS39_3">3&#160;</span>Introivit autem Isaias propheta ad Ezechiam regem, et dixit ei: Quid dixerunt viri isti, et unde venerunt ad te? Et dixit Ezechias: De terra longinqua venerunt ad me, de Babylone. <span class="Versetto" id="IS39_4">4&#160;</span>Et dixit: Quid viderunt in domo tua? Et dixit Ezechias: Omnia quæ in domo mea sunt viderunt; non fuit res quam non ostenderim eis in thesauris meis. <span class="Versetto" id="IS39_5">5&#160;</span>Et dixit Isaias ad Ezechiam: Audi verbum Domini exercituum. <span class="Versetto" id="IS39_6">6&#160;</span>Ecce dies venient, et auferentur omnia quæ in domo tua sunt, et quæ thesaurizaverunt patres tui usque ad diem hanc, in Babylonem; non relinquetur quidquam, dicit Dominus. <span class="Versetto" id="IS39_7">7&#160;</span>Et de filiis tuis, qui exibunt de te, quos genueris, tollent, et erunt eunuchi in palatio regis Babylonis.<a href='#FN466'>‡</a> <span class="Versetto" id="IS39_8">8&#160;</span>Et dixit Ezechias ad Isaiam: Bonum verbum Domini, quod locutus est. Et dixit: Fiat tantum pax et veritas in diebus meis !<a href='#FN467'>§</a></p>

  <p class='pT4' id='IS40_0'>40</p>

  <p class='Normale'><span class="Versetto" id="IS40_1">1&#160;</span>[Consolamini, consolamini, popule meus, dicit Deus vester.<a href='#FN468'>*</a> <span class="Versetto" id="IS40_2">2&#160;</span>Loquimini ad cor Jerusalem, et advocate eam, quoniam completa est malitia ejus, dimissa est iniquitas illius: suscepit de manu Domini duplicia pro omnibus peccatis suis. <span class="Versetto" id="IS40_3">3&#160;</span>Vox clamantis in deserto: Parate viam Domini, rectas facite in solitudine semitas Dei nostri.<a href='#FN469'>†</a> <span class="Versetto" id="IS40_4">4&#160;</span>Omnis vallis exaltabitur, et omnis mons et collis humiliabitur, et erunt prava in directa, et aspera in vias planas:<a href='#FN470'>‡</a> <span class="Versetto" id="IS40_5">5&#160;</span>et revelabitur gloria Domini, et videbit omnis caro pariter quod os Domini locutum est.<a href='#FN471'>§</a> <span class="Versetto" id="IS40_6">6&#160;</span>Vox dicentis: Clama. Et dixi: Quid clamabo? Omnis caro fœnum, et omnis gloria ejus quasi flos agri.<a href='#FN472'>**</a> <span class="Versetto" id="IS40_7">7&#160;</span>Exsiccatum est fœnum, et cecidit flos, quia spiritus Domini sufflavit in eo. Vere fœnum est populus: <span class="Versetto" id="IS40_8">8&#160;</span>exsiccatum est fœnum, et cecidit flos; verbum autem Domini nostri manet in æternum.<a href='#FN473'>††</a> <span class="Versetto" id="IS40_9">9&#160;</span>Super montem excelsum ascende, tu qui evangelizas Sion; exalta in fortitudine vocem tuam, qui evangelizas Jerusalem: exalta, noli timere. Dic civitatibus Juda: Ecce Deus vester:<a href='#FN474'>‡‡</a> <span class="Versetto" id="IS40_10">10&#160;</span>ecce Dominus Deus in fortitudine veniet, et brachium ejus dominabitur: ecce merces ejus cum eo, et opus illius coram illo. <span class="Versetto" id="IS40_11">11&#160;</span>Sicut pastor gregem suum pascet, in brachio suo congregabit agnos, et in sinu suo levabit; fœtas ipse portabit.<a href='#FN475'>§§</a> <span class="Versetto" id="IS40_12">12&#160;</span>Quis mensus est pugillo aquas, et cælos palmo ponderavit? quis appendit tribus digitis molem terræ, et liberavit in pondere montes, et colles in statera?<a href='#FN476'>***</a> <span class="Versetto" id="IS40_13">13&#160;</span>Quis adjuvit spiritum Domini? aut quis consiliarius ejus fuit, et ostendit illi?<a href='#FN477'>†††</a> <span class="Versetto" id="IS40_14">14&#160;</span>cum quo iniit consilium, et instruxit eum, et docuit eum semitam justitiæ, et erudivit eum scientiam, et viam prudentiæ ostendit illi? <span class="Versetto" id="IS40_15">15&#160;</span>Ecce gentes quasi stilla situlæ, et quasi momentum stateræ reputatæ sunt; ecce insulæ quasi pulvis exiguus.<a href='#FN478'>‡‡‡</a> <span class="Versetto" id="IS40_16">16&#160;</span>Et Libanus non sufficiet ad succendendum, et animalia ejus non sufficient ad holocaustum.<a href='#FN479'>§§§</a> <span class="Versetto" id="IS40_17">17&#160;</span>Omnes gentes quasi non sint, sic sunt coram eo, et quasi nihilum et inane reputatæ sunt ei.] <span class="Versetto" id="IS40_18">18&#160;</span>[Cui ergo similem fecisti Deum? aut quam imaginem ponetis ei? <span class="Versetto" id="IS40_19">19&#160;</span>Numquid sculptile conflavit faber? aut aurifex auro figuravit illud, et laminis argenteis argentarius?<a href='#FN480'>*</a> <span class="Versetto" id="IS40_20">20&#160;</span>Forte lignum et imputribile elegit; artifex sapiens quærit quomodo statuat simulacrum, quod non moveatur.<a href='#FN481'>†</a> <span class="Versetto" id="IS40_21">21&#160;</span>Numquid non scitis? numquid non audistis? numquid non annuntiatum est vobis ab initio? numquid non intellexistis fundamenta terræ?<a href='#FN482'>‡</a> <span class="Versetto" id="IS40_22">22&#160;</span>Qui sedet super gyrum terræ, et habitatores ejus sunt quasi locustæ; qui extendit velut nihilum cælos, et expandit eos sicut tabernaculum ad inhabitandum;<a href='#FN483'>§</a> <span class="Versetto" id="IS40_23">23&#160;</span>qui dat secretorum scrutatores quasi non sint, judices terræ velut inane fecit.<a href='#FN484'>**</a> <span class="Versetto" id="IS40_24">24&#160;</span>Et quidem neque plantatus, neque satus, neque radicatus in terra truncus eorum; repente flavit in eos, et aruerunt, et turbo quasi stipulam auferet eos. <span class="Versetto" id="IS40_25">25&#160;</span>Et cui assimilastis me, et adæquastis? dicit Sanctus.<a href='#FN485'>††</a> <span class="Versetto" id="IS40_26">26&#160;</span>Levate in excelsum oculos vestros, et videte quis creavit hæc: qui educit in numero militiam eorum, et omnes ex nomine vocat; præ multitudine fortitudinis et roboris, virtutisque ejus, neque unum reliquum fuit.<a href='#FN486'>‡‡</a> <span class="Versetto" id="IS40_27">27&#160;</span>Quare dicis, Jacob, et loqueris, Israël: Abscondita est via mea a Domino, et a Deo meo judicium meum transivit?<a href='#FN487'>§§</a> <span class="Versetto" id="IS40_28">28&#160;</span>Numquid nescis, aut non audisti? Deus sempiternus Dominus, qui creavit terminos terræ: non deficiet, neque laborabit, nec est investigatio sapientiæ ejus.<a href='#FN488'>***</a> <span class="Versetto" id="IS40_29">29&#160;</span>Qui dat lasso virtutem, et his qui non sunt, fortitudinem et robur multiplicat. <span class="Versetto" id="IS40_30">30&#160;</span>Deficient pueri, et laborabunt, et juvenes in infirmitate cadent;<a href='#FN489'>†††</a> <span class="Versetto" id="IS40_31">31&#160;</span>qui autem sperant in Domino mutabunt fortitudinem, assument pennas sicut aquilæ: current et non laborabunt, ambulabunt et non deficient.]<a href='#FN490'>‡‡‡</a></p>

  <p class='pT4' id='IS41_0'>41</p>

  <p class='Normale'><span class="Versetto" id="IS41_1">1&#160;</span>[Taceant ad me insulæ, et gentes mutent fortitudinem: accedant, et tunc loquantur; simul ad judicium propinquemus.<a href='#FN491'>*</a> <span class="Versetto" id="IS41_2">2&#160;</span>Quis suscitavit ab oriente Justum, vocavit eum ut sequeretur se? Dabit in conspectu ejus gentes, et reges obtinebit: dabit quasi pulverem gladio ejus, sicut stipulam vento raptam arcui ejus.<a href='#FN492'>†</a> <span class="Versetto" id="IS41_3">3&#160;</span>Persequetur eos, transibit in pace: semita in pedibus ejus non apparebit.<a href='#FN493'>‡</a> <span class="Versetto" id="IS41_4">4&#160;</span>Quis hæc operatus est, et fecit, vocans generationes ab exordio? Ego Dominus: primus et novissimus ego sum. <span class="Versetto" id="IS41_5">5&#160;</span>Viderunt insulæ, et timuerunt; extrema terræ obstupuerunt: appropinquaverunt, et accesserunt.<a href='#FN494'>§</a> <span class="Versetto" id="IS41_6">6&#160;</span>Unusquisque proximo suo auxiliabitur, et fratri suo dicet: Confortare. <span class="Versetto" id="IS41_7">7&#160;</span>Confortavit faber ærarius percutiens malleo eum, qui cudebat tunc temporis, dicens: Glutino bonum est; et confortavit eum clavis, ut non moveretur.] <span class="Versetto" id="IS41_8">8&#160;</span>[Et tu, Israël, serve meus, Jacob quem elegi, semen Abraham amici mei:<a href='#FN495'>**</a> <span class="Versetto" id="IS41_9">9&#160;</span>in quo apprehendi te ab extremis terræ, et a longinquis ejus vocavi te, et dixi tibi: Servus meus es tu: elegi te, et non abjeci te.<a href='#FN496'>††</a> <span class="Versetto" id="IS41_10">10&#160;</span>Ne timeas, quia ego tecum sum; ne declines, quia ego Deus tuus: confortavi te, et auxiliatus sum tibi, et suscepit te dextera Justi mei. <span class="Versetto" id="IS41_11">11&#160;</span>Ecce confundentur et erubescent omnes qui pugnant adversum te; erunt quasi non sint, et peribunt viri qui contradicunt tibi. <span class="Versetto" id="IS41_12">12&#160;</span>Quæres eos, et non invenies, viros rebelles tuos; erunt quasi non sint, et veluti consumptio homines bellantes adversum te. <span class="Versetto" id="IS41_13">13&#160;</span>Quia ego Dominus Deus tuus, apprehendens manum tuam, dicensque tibi: Ne timeas: ego adjuvi te. <span class="Versetto" id="IS41_14">14&#160;</span>Noli timere, vermis Jacob, qui mortui estis ex Israël: ego auxiliatus sum tibi, dicit Dominus, et redemptor tuus Sanctus Israël.<a href='#FN497'>‡‡</a> <span class="Versetto" id="IS41_15">15&#160;</span>Ego posui te quasi plaustrum triturans novum, habens rostra serrantia; triturabis montes, et comminues, et colles quasi pulverem pones.<a href='#FN498'>§§</a> <span class="Versetto" id="IS41_16">16&#160;</span>Ventilabis eos, et ventus tollet, et turbo disperget eos; et tu exsultabis in Domino, in Sancto Israël lætaberis. <span class="Versetto" id="IS41_17">17&#160;</span>Egeni et pauperes quærunt aquas, et non sunt; lingua eorum siti aruit. Ego Dominus exaudiam eos, Deus Israël, non derelinquam eos. <span class="Versetto" id="IS41_18">18&#160;</span>Aperiam in supinis collibus flumina, et in medio camporum fontes: ponam desertum in stagna aquarum, et terram inviam in rivos aquarum. <span class="Versetto" id="IS41_19">19&#160;</span>Dabo in solitudinem cedrum, et spinam, et myrtum, et lignum olivæ; ponam in deserto abietem, ulmum, et buxum simul:<a href='#FN499'>***</a> <span class="Versetto" id="IS41_20">20&#160;</span>ut videant, et sciant, et recogitent, et intelligant pariter, quia manus Domini fecit hoc, et Sanctus Israël creavit illud. <span class="Versetto" id="IS41_21">21&#160;</span>Prope facite judicium vestrum, dicit Dominus; Afferte, si quid forte habetis, dicit rex Jacob. <span class="Versetto" id="IS41_22">22&#160;</span>Accedant, et nuntient nobis quæcumque ventura sunt; priora quæ fuerunt, nuntiate, et ponemus cor nostrum, et sciemus novissima eorum; et quæ ventura sunt, indicate nobis.<a href='#FN500'>†††</a> <span class="Versetto" id="IS41_23">23&#160;</span>Annuntiate quæ ventura sunt in futurum, et sciemus quia dii estis vos; bene quoque aut male, si potestis, facite, et loquamur et videamus simul.<a href='#FN501'>‡‡‡</a> <span class="Versetto" id="IS41_24">24&#160;</span>Ecce vos estis ex nihilo, et opus vestrum ex eo quod non est: abominatio est qui elegit vos. <span class="Versetto" id="IS41_25">25&#160;</span>Suscitavi ab aquilone, et veniet ab ortu solis: vocabit nomen meum, et adducet magistratus quasi lutum, et velut plastes conculcans humum.<a href='#FN502'>§§§</a> <span class="Versetto" id="IS41_26">26&#160;</span>Quis annuntiavit ab exordio ut sciamus, et a principio ut dicamus: Justus es? Non est neque annuntians, neque prædicens, neque audiens sermones vestros.<a href='#FN503'>*</a> <span class="Versetto" id="IS41_27">27&#160;</span>Primus ad Sion dicet: Ecce adsunt, et Jerusalem evangelistam dabo.<a href='#FN504'>†</a> <span class="Versetto" id="IS41_28">28&#160;</span>Et vidi, et non erat neque ex istis quisquam qui iniret consilium, et interrogatus responderet verbum. <span class="Versetto" id="IS41_29">29&#160;</span>Ecce omnes injusti, et vana opera eorum; ventus et inane simulacra eorum.]<a href='#FN505'>‡</a></p>

  <p class='pT4' id='IS42_0'>42</p>

  <p class='Normale'><span class="Versetto" id="IS42_1">1&#160;</span>[Ecce servus meus, suscipiam eum; electus meus, complacuit sibi in illo anima mea: dedi spiritum meum super eum: judicium gentibus proferet.<a href='#FN506'>*</a> <span class="Versetto" id="IS42_2">2&#160;</span>Non clamabit, neque accipiet personam, nec audietur vox ejus foris. <span class="Versetto" id="IS42_3">3&#160;</span>Calamum quassatum non conteret, et linum fumigans non extinguet: in veritate educet judicium.<a href='#FN507'>†</a> <span class="Versetto" id="IS42_4">4&#160;</span>Non erit tristis, neque turbulentus, donec ponat in terra judicium; et legem ejus insulæ exspectabunt.<a href='#FN508'>‡</a> <span class="Versetto" id="IS42_5">5&#160;</span>Hæc dicit Dominus Deus, creans cælos, et extendens eos; formans terram, et quæ germinant ex ea; dans flatum populo qui est super eam, et spiritum calcantibus eam: <span class="Versetto" id="IS42_6">6&#160;</span>Ego Dominus vocavi te in justitia, et apprehendi manum tuam, et servavi te: et dedi te in fœdus populi, in lucem gentium,<a href='#FN509'>§</a> <span class="Versetto" id="IS42_7">7&#160;</span>ut aperires oculos cæcorum, et educeres de conclusione vinctum, de domo carceris sedentes in tenebris.<a href='#FN510'>**</a> <span class="Versetto" id="IS42_8">8&#160;</span>Ego Dominus, hoc est nomen meum; gloriam meam alteri non dabo, et laudem meam sculptilibus.<a href='#FN511'>††</a> <span class="Versetto" id="IS42_9">9&#160;</span>Quæ prima fuerunt, ecce venerunt; nova quoque ego annuntio: antequam oriantur, audita vobis faciam.]<a href='#FN512'>‡‡</a> <span class="Versetto" id="IS42_10">10&#160;</span>[Cantate Domino canticum novum, laus ejus ab extremis terræ, qui descenditis in mare, et plenitudo ejus; insulæ, et habitatores earum.<a href='#FN513'>§§</a> <span class="Versetto" id="IS42_11">11&#160;</span>Sublevetur desertum et civitates ejus. In domibus habitabit Cedar: laudate, habitatores petræ; de vertice montium clamabunt.<a href='#FN514'>***</a> <span class="Versetto" id="IS42_12">12&#160;</span>Ponent Domino gloriam, et laudem ejus in insulis nuntiabunt. <span class="Versetto" id="IS42_13">13&#160;</span>Dominus sicut fortis egredietur, sicut vir præliator suscitabit zelum; vociferabitur, et clamabit: super inimicos suos confortabitur.]<a href='#FN515'>†††</a> <span class="Versetto" id="IS42_14">14&#160;</span>[Tacui semper, silui, patiens fui: sicut parturiens loquar; dissipabo, et absorbebo simul.<a href='#FN516'>‡‡‡</a> <span class="Versetto" id="IS42_15">15&#160;</span>Desertos faciam montes et colles, et omne gramen eorum exsiccabo; et ponam flumina in insulas, et stagna arefaciam. <span class="Versetto" id="IS42_16">16&#160;</span>Et ducam cæcos in viam quam nesciunt, et in semitis quas ignoraverunt ambulare eos faciam; ponam tenebras coram eis in lucem, et prava in recta; hæc verba feci eis, et non dereliqui eos.<a href='#FN517'>§§§</a> <span class="Versetto" id="IS42_17">17&#160;</span>Conversi sunt retrorsum, confundantur confusione, qui confidunt in sculptili; qui dicunt conflatili: Vos dii nostri.<a href='#FN518'>*</a> <span class="Versetto" id="IS42_18">18&#160;</span>Surdi, audite, et cæci, intuemini ad videndum. <span class="Versetto" id="IS42_19">19&#160;</span>Quis cæcus, nisi servus meus; et surdus, nisi ad quem nuntios meos misi? quis cæcus, nisi qui venundatus est? et quis cæcus, nisi servus Domini? <span class="Versetto" id="IS42_20">20&#160;</span>Qui vides multa, nonne custodies? qui apertas habes aures, nonne audies? <span class="Versetto" id="IS42_21">21&#160;</span>Et Dominus voluit ut sanctificaret eum, et magnificaret legem, et extolleret. <span class="Versetto" id="IS42_22">22&#160;</span>Ipse autem populus direptus, et vastatus; laqueus juvenum omnes, et in domibus carcerum absconditi sunt; facti sunt in rapinam, nec est qui eruat; in direptionem, nec est qui dicat: Redde.<a href='#FN519'>†</a> <span class="Versetto" id="IS42_23">23&#160;</span>Quis est in vobis qui audiat hoc, attendat, et auscultet futura?<a href='#FN520'>‡</a> <span class="Versetto" id="IS42_24">24&#160;</span>Quis dedit in direptionem Jacob, et Israël vastantibus? nonne Dominus ipse, cui peccavimus? Et noluerunt in viis ejus ambulare, et non audierunt legem ejus. <span class="Versetto" id="IS42_25">25&#160;</span>Et effudit super eum indignationem furoris sui, et forte bellum; et combussit eum in circuitu, et non cognovit; et succendit eum, et non intellexit.]<a href='#FN521'>§</a></p>

  <p class='pT4' id='IS43_0'>43</p>

  <p class='Normale'><span class="Versetto" id="IS43_1">1&#160;</span>[Et nunc hæc dicit Dominus creans te, Jacob, et formans te, Israël: Noli timere, quia redemi te, et vocavi te nomine tuo: meus es tu.<a href='#FN522'>*</a> <span class="Versetto" id="IS43_2">2&#160;</span>Cum transieris per aquas, tecum ero, et flumina non operient te; cum ambulaveris in igne, non combureris, et flamma non ardebit in te.<a href='#FN523'>†</a> <span class="Versetto" id="IS43_3">3&#160;</span>Quia ego Dominus Deus tuus, Sanctus Israël, salvator tuus, dedi propitiationem tuam Ægyptum, Æthopiam, et Saba, pro te.<a href='#FN524'>‡</a> <span class="Versetto" id="IS43_4">4&#160;</span>Ex quo honorabilis factus es in oculis meis, et gloriosus, ego dilexi te, et dabo homines pro te, et populos pro anima tua. <span class="Versetto" id="IS43_5">5&#160;</span>Noli timere, quia ego tecum sum; ab oriente adducam semen tuum, et ab occidente congregabo te.<a href='#FN525'>§</a> <span class="Versetto" id="IS43_6">6&#160;</span>Dicam aquiloni: Da; et austro: Noli prohibere: affer filios meos de longinquo, et filias meas ab extremis terræ. <span class="Versetto" id="IS43_7">7&#160;</span>Et omnem qui invocat nomen meum, in gloriam meam creavi eum, formavi eum, et feci eum. <span class="Versetto" id="IS43_8">8&#160;</span>Educ foras populum cæcum, et oculos habentem; surdum, et aures ei sunt.<a href='#FN526'>**</a> <span class="Versetto" id="IS43_9">9&#160;</span>Omnes gentes congregatæ sunt simul, et collectæ sunt tribus. Quis in vobis annuntiet istud, et quæ prima sunt audire nos faciet? Dent testes eorum, justificentur, et audiant, et dicant: Vere.<a href='#FN527'>††</a> <span class="Versetto" id="IS43_10">10&#160;</span>Vos testes mei, dicit Dominus, et servus meus quem elegi: ut sciatis, et credatis mihi, et intelligatis quia ego ipse sum; ante me non est formatus Deus, et post me non erit.<a href='#FN528'>‡‡</a> <span class="Versetto" id="IS43_11">11&#160;</span>Ego sum, ego sum Dominus, et non est absque me salvator. <span class="Versetto" id="IS43_12">12&#160;</span>Ego annuntiavi, et salvavi; auditum feci, et non fuit in vobis alienus: vos testes mei, dicit Dominus, et ego Deus.<a href='#FN529'>§§</a> <span class="Versetto" id="IS43_13">13&#160;</span>Et ab initio ego ipse, et non est qui de manu mea eruat. Operabor, et quis avertet illud?] <span class="Versetto" id="IS43_14">14&#160;</span>[Hæc dicit Dominus, redemptor vester, Sanctus Israël: Propter vos misi in Babylonem, et detraxi vectes universos, et Chaldæos in navibus suis gloriantes.<a href='#FN530'>***</a> <span class="Versetto" id="IS43_15">15&#160;</span>Ego Dominus, Sanctus vester, creans Israël, rex vester.<a href='#FN531'>†††</a> <span class="Versetto" id="IS43_16">16&#160;</span>Hæc dicit Dominus, qui dedit in mari viam, et in aquis torrentibus semitam; <span class="Versetto" id="IS43_17">17&#160;</span>qui eduxit quadrigam et equum, agmen et robustum: simul obdormierunt, nec resurgent; contriti sunt quasi linum, et extincti sunt. <span class="Versetto" id="IS43_18">18&#160;</span>Ne memineritis priorum, et antiqua ne intueamini. <span class="Versetto" id="IS43_19">19&#160;</span>Ecce ego facio nova, et nunc orientur, utique cognoscetis ea: ponam in deserto viam, et in invio flumina.<a href='#FN532'>‡‡‡</a> <span class="Versetto" id="IS43_20">20&#160;</span>Glorificabit me bestia agri, dracones, et struthiones: quia dedi in deserto aquas, flumina in invio, ut darem potum populo meo, electo meo.<a href='#FN533'>§§§</a> <span class="Versetto" id="IS43_21">21&#160;</span>Populum istum formavi mihi: laudem meam narrabit.] <span class="Versetto" id="IS43_22">22&#160;</span>[Non me invocasti, Jacob, nec laborasti in me, Israël.<a href='#FN534'>*</a> <span class="Versetto" id="IS43_23">23&#160;</span>Non obtulisti mihi arietem holocausti tui, et victimis tuis non glorificasti me; non te servire feci in oblatione, nec laborem tibi præbui in thure.<a href='#FN535'>†</a> <span class="Versetto" id="IS43_24">24&#160;</span>Non emisti mihi argento calamum, et adipe victimarum tuarum non inebriasti me: verumtamen servire me fecisti in peccatis tuis; præbuisti mihi laborem in iniquitatibus tuis. <span class="Versetto" id="IS43_25">25&#160;</span>Ego sum, ego sum ipse qui deleo iniquitates tuas propter me, et peccatorum tuorum non recordabor.<a href='#FN536'>‡</a> <span class="Versetto" id="IS43_26">26&#160;</span>Reduc me in memoriam, et judicemur simul: narra si quid habes ut justificeris.<a href='#FN537'>§</a> <span class="Versetto" id="IS43_27">27&#160;</span>Pater tuus primus peccavit, et interpretes tui prævaricati sunt in me:<a href='#FN538'>**</a> <span class="Versetto" id="IS43_28">28&#160;</span>et contaminavi principes sanctos; dedi ad internecionem Jacob, et Israël in blasphemiam.]</p>

  <p class='pT4' id='IS44_0'>44</p>

  <p class='Normale'><span class="Versetto" id="IS44_1">1&#160;</span>[Et nunc audi, Jacob, serve meus, et Israël, quem elegi.<a href='#FN539'>*</a> <span class="Versetto" id="IS44_2">2&#160;</span>Hæc dicit Dominus faciens et formans te, ab utero auxiliator tuus: Noli timere, serve meus Jacob, et rectissime, quem elegi.<a href='#FN540'>†</a> <span class="Versetto" id="IS44_3">3&#160;</span>Effundam enim aquas super sitientem, et fluenta super aridam; effundam spiritum meum super semen tuum, et benedictionem meam super stirpem tuam:<a href='#FN541'>‡</a> <span class="Versetto" id="IS44_4">4&#160;</span>et germinabunt inter herbas, quasi salices juxta præterfluentes aquas.<a href='#FN542'>§</a> <span class="Versetto" id="IS44_5">5&#160;</span>Iste dicet: Domini ego sum; et ille vocabit in nomine Jacob; et hic scribet manu sua: Domino, et in nomine Israël assimilabitur.]<a href='#FN543'>**</a> <span class="Versetto" id="IS44_6">6&#160;</span>[Hæc dicit Dominus, rex Israël, et redemptor ejus, Dominus exercituum: Ego primus, et ego novissimus, et absque me non est deus.<a href='#FN544'>††</a> <span class="Versetto" id="IS44_7">7&#160;</span>Quis similis mei? vocet, et annuntiet: et ordinem exponat mihi, ex quo constitui populum antiquum; ventura et quæ futura sunt annuntient eis. <span class="Versetto" id="IS44_8">8&#160;</span>Nolite timere, neque conturbemini: ex tunc audire te feci, et annuntiavi; vos estis testes mei. Numquid est Deus absque me, et formator quem ego non noverim? <span class="Versetto" id="IS44_9">9&#160;</span>Plastæ idoli omnes nihil sunt, et amantissima eorum non proderunt eis. Ipsi sunt testes eorum, quia non vident, neque intelligunt, ut confundantur. <span class="Versetto" id="IS44_10">10&#160;</span>Quis formavit deum, et sculptile conflavit ad nihil utile? <span class="Versetto" id="IS44_11">11&#160;</span>Ecce omnes participes ejus confundentur, fabri enim sunt ex hominibus; convenient omnes, stabunt et pavebunt, et confundentur simul. <span class="Versetto" id="IS44_12">12&#160;</span>Faber ferrarius lima operatus est, in prunis et in malleis formavit illud, et operatus est in brachio fortitudinis suæ; esuriet et deficiet, non bibet aquam et lassescet.<a href='#FN545'>‡‡</a> <span class="Versetto" id="IS44_13">13&#160;</span>Artifex lignarius extendit normam, formavit illud in runcina, fecit illud in angularibus, et in circino tornavit illud, et fecit imaginem viri quasi speciosum hominem habitantem in domo; <span class="Versetto" id="IS44_14">14&#160;</span>succidit cedros, tulit ilicem, et quercum, quæ steterat inter ligna saltus; plantavit pinum, quam pluvia nutrivit: <span class="Versetto" id="IS44_15">15&#160;</span>et facta est hominibus in focum; sumpsit ex eis, et calefactus est; et succendit et coxit panes; de reliquo autem operatus est deum et adoravit; fecit sculptile, et curvatus est ante illud. <span class="Versetto" id="IS44_16">16&#160;</span>Medium ejus combussit igni, et de medio ejus carnes comedit; coxit pulmentum, et saturatus est, et calefactus est, et dixit: Vah ! calefactus sum, vidi focum; <span class="Versetto" id="IS44_17">17&#160;</span>reliquum autem ejus deum fecit et sculptile sibi; curvatur ante illud, et adorat illud, et obsecrat, dicens: Libera me, quia deus meus es tu ! <span class="Versetto" id="IS44_18">18&#160;</span>Nescierunt, neque intellexerunt; obliti enim sunt ne videant oculi eorum, et ne intelligant corde suo. <span class="Versetto" id="IS44_19">19&#160;</span>Non recogitant in mente sua, neque cognoscunt, neque sentiunt, ut dicant: Medietatem ejus combussi igni, et coxi super carbones ejus panes; coxi carnes et comedi, et de reliquo ejus idolum faciam? ante truncum ligni procidam? <span class="Versetto" id="IS44_20">20&#160;</span>Pars ejus cinis est; cor insipiens adoravit illud, et non liberabit animam suam: neque dicet: Forte mendacium est in dextera mea. <span class="Versetto" id="IS44_21">21&#160;</span>Memento horum Jacob, et Israël, quoniam servus meus es tu. Formavi te; servus meus es tu, Israël, ne obliviscaris mei. <span class="Versetto" id="IS44_22">22&#160;</span>Delevi ut nubem iniquitates tuas, et quasi nebulam peccata tua: revertere ad me, quoniam redemi te. <span class="Versetto" id="IS44_23">23&#160;</span>Laudate, cæli, quoniam misericordiam fecit Dominus; jubilate, extrema terræ; resonate, montes, laudationem, saltus et omne lignum ejus, quoniam redemit Dominus Jacob, et Israël gloriabitur.]<a href='#FN546'>§§</a> <span class="Versetto" id="IS44_24">24&#160;</span>[Hæc dicit Dominus, redemptor tuus, et formator tuus ex utero: Ego sum Dominus, faciens omnia, extendens cælos solus, stabiliens terram, et nullus mecum;<a href='#FN547'>***</a> <span class="Versetto" id="IS44_25">25&#160;</span>irrita faciens signa divinorum, et ariolos in furorem vertens; convertens sapientes retrorsum, et scientiam eorum stultam faciens; <span class="Versetto" id="IS44_26">26&#160;</span>suscitans verbum servi sui, et consilium nuntiorum suorum complens; qui dico Jerusalem: Habitaberis, et civitatibus Juda: Ædificabimini, et deserta ejus suscitabo;<a href='#FN548'>†††</a> <span class="Versetto" id="IS44_27">27&#160;</span>qui dico profundo: Desolare, et flumina tua arefaciam;<a href='#FN549'>‡‡‡</a> <span class="Versetto" id="IS44_28">28&#160;</span>qui dico Cyro: Pastor meus es, et omnem voluntatem meam complebis; qui dico Jerusalem: Ædificaberis, et templo: Fundaberis.]</p>

  <p class='pT4' id='IS45_0'>45</p>

  <p class='Normale'><span class="Versetto" id="IS45_1">1&#160;</span>[Hæc dicit Dominus christo meo Cyro, cujus apprehendi dexteram, ut subjiciam ante faciem ejus gentes, et dorsa regum vertam, et aperiam coram eo januas, et portæ non claudentur:<a href='#FN550'>*</a> <span class="Versetto" id="IS45_2">2&#160;</span>Ego ante te ibo, et gloriosos terræ humiliabo; portas æreas conteram, et vectes ferreos confringam: <span class="Versetto" id="IS45_3">3&#160;</span>et dabo tibi thesauros absconditos, et arcana secretorum, ut scias quia ego Dominus, qui voco nomen tuum, Deus Israël,<a href='#FN551'>†</a> <span class="Versetto" id="IS45_4">4&#160;</span>propter servum meum Jacob, et Israël, electum meum; et vocavi te nomine tuo: assimilavi te, et non cognovisti me.<a href='#FN552'>‡</a> <span class="Versetto" id="IS45_5">5&#160;</span>Ego Dominus, et non est amplius; extra me non est deus; accinxi te, et non cognovisti me:<a href='#FN553'>§</a> <span class="Versetto" id="IS45_6">6&#160;</span>ut sciant hi qui ab ortu solis et qui ab occidente, quoniam absque me non est: ego Dominus, et non est alter:<a href='#FN554'>**</a> <span class="Versetto" id="IS45_7">7&#160;</span>formans lucem et creans tenebras, faciens pacem et creans malum: ego Dominus faciens omnia hæc.<a href='#FN555'>††</a> <span class="Versetto" id="IS45_8">8&#160;</span>Rorate, cæli, desuper, et nubes pluant justum; aperiatur terra, et germinet Salvatorem, et justitia oriatur simul: ego Dominus creavi eum.]<a href='#FN556'>‡‡</a> <span class="Versetto" id="IS45_9">9&#160;</span>[Væ qui contradicit fictori suo, testa de samiis terræ ! Numquid dicet lutum figulo suo: Quid facis, et opus tuum absque manibus est?<a href='#FN557'>§§</a> <span class="Versetto" id="IS45_10">10&#160;</span>Væ qui dicit patri: Quid generas? et mulieri: Quid parturis?<a href='#FN558'>***</a> <span class="Versetto" id="IS45_11">11&#160;</span>Hæc dicit Dominus, Sanctus Israël, plastes ejus: Ventura interrogate me; super filios meos et super opus manuum mearum mandate mihi.<a href='#FN559'>†††</a> <span class="Versetto" id="IS45_12">12&#160;</span>Ego feci terram, et hominem super eam creavi ego: manus meæ tetenderunt cælos, et omni militiæ eorum mandavi.<a href='#FN560'>‡‡‡</a> <span class="Versetto" id="IS45_13">13&#160;</span>Ego suscitavi eum ad justitiam, et omnes vias ejus dirigam; ipse ædificabit civitatem meam, et captivitatem meam dimittet, non in pretio neque in muneribus, dicit Dominus Deus exercituum.]<a href='#FN561'>§§§</a> <span class="Versetto" id="IS45_14">14&#160;</span>[Hæc dicit Dominus: Labor Ægypti, et negotiatio Æthiopiæ, et Sabaim viri sublimes ad te transibunt, et tui erunt; post te ambulabunt, vincti manicis pergent, et te adorabunt, teque deprecabuntur. Tantum in te est Deus, et non est absque te deus.<a href='#FN562'>*</a> <span class="Versetto" id="IS45_15">15&#160;</span>Vere tu es Deus absconditus, Deus Israël, salvator. <span class="Versetto" id="IS45_16">16&#160;</span>Confusi sunt, et erubuerunt omnes: simul abierunt in confusionem fabricatores errorum. <span class="Versetto" id="IS45_17">17&#160;</span>Israël salvatus est in Domino salute æterna; non confundemini, et non erubescetis usque in sæculum sæculi. <span class="Versetto" id="IS45_18">18&#160;</span>Quia hæc dicit Dominus creans cælos, ipse Deus formans terram et faciens eam, ipse plastes ejus; non in vanum creavit eam: ut habitaretur formavit eam: Ego Dominus, et non est alius. <span class="Versetto" id="IS45_19">19&#160;</span>Non in abscondito locutus sum, in loco terræ tenebroso; non dixi semini Jacob frustra: Quærite me: ego Dominus loquens justitiam, annuntians recta.<a href='#FN563'>†</a> <span class="Versetto" id="IS45_20">20&#160;</span>Congregamini, et venite, et accedite simul qui salvati estis ex gentibus: nescierunt qui levant lignum sculpturæ suæ, et rogant deum non salvantem.<a href='#FN564'>‡</a> <span class="Versetto" id="IS45_21">21&#160;</span>Annuntiate, et venite, et consiliamini simul. Quis auditum fecit hoc ab initio, ex tunc prædixit illud? numquid non ego Dominus, et non est ultra deus absque me? Deus justus, et salvans non est præter me.<a href='#FN565'>§</a> <span class="Versetto" id="IS45_22">22&#160;</span>Convertimini ad me, et salvi eritis, omnes fines terræ, quia ego Deus, et non est alius. <span class="Versetto" id="IS45_23">23&#160;</span>In memetipso juravi; egredietur de ore meo justitiæ verbum, et non revertetur: quia mihi curvabitur omne genu, et jurabit omnis lingua.<a href='#FN566'>**</a> <span class="Versetto" id="IS45_24">24&#160;</span>Ergo in Domino, dicet, meæ sunt justitiæ et imperium; ad eum venient, et confundentur omnes qui repugnant ei. <span class="Versetto" id="IS45_25">25&#160;</span>In Domino justificabitur, et laudabitur omne semen Israël.]<a href='#FN567'>††</a></p>

  <p class='pT4' id='IS46_0'>46</p>

  <p class='Normale'><span class="Versetto" id="IS46_1">1&#160;</span>[Confractus est Bel, contritus est Nabo; facta sunt simulacra eorum bestiis et jumentis, onera vestra gravi pondere usque ad lassitudinem.<a href='#FN568'>*</a> <span class="Versetto" id="IS46_2">2&#160;</span>Contabuerunt, et contrita sunt simul; non potuerunt salvare portantem, et anima eorum in captivitatem ibit.<a href='#FN569'>†</a> <span class="Versetto" id="IS46_3">3&#160;</span>Audite me, domus Jacob, et omne residuum domus Israël; qui portamini a meo utero, qui gestamini a mea vulva.<a href='#FN570'>‡</a> <span class="Versetto" id="IS46_4">4&#160;</span>Usque ad senectam ego ipse, et usque ad canos ego portabo; ego feci, et ego feram; ego portabo, et salvabo. <span class="Versetto" id="IS46_5">5&#160;</span>Cui assimilastis me, et adæquastis, et comparastis me, et fecistis similem?<a href='#FN571'>§</a> <span class="Versetto" id="IS46_6">6&#160;</span>Qui confertis aurum de sacculo, et argentum statera ponderatis, conducentes aurificem ut faciat deum, et procidunt, et adorant. <span class="Versetto" id="IS46_7">7&#160;</span>Portant illum in humeris gestantes, et ponentes in loco suo, et stabit, ac de loco suo non movebitur: sed et cum clamaverint ad eum, non audiet; de tribulatione non salvabit eos. <span class="Versetto" id="IS46_8">8&#160;</span>Mementote istud, et confundamini; redite, prævaricatores, ad cor.<a href='#FN572'>**</a> <span class="Versetto" id="IS46_9">9&#160;</span>Recordamini prioris sæculi, quoniam ego sum Deus, et non est ultra deus, nec est similis mei. <span class="Versetto" id="IS46_10">10&#160;</span>Annuntians ab exordio novissimum, et ab initio quæ necdum facta sunt, dicens: Consilium meum stabit, et omnis voluntas mea fiet.<a href='#FN573'>††</a> <span class="Versetto" id="IS46_11">11&#160;</span>Vocans ab oriente avem, et de terra longinqua virum voluntatis meæ: et locutus sum, et adducam illud; creavi et faciam illud.<a href='#FN574'>‡‡</a> <span class="Versetto" id="IS46_12">12&#160;</span>Audite me, duro corde, qui longe estis a justitia.<a href='#FN575'>§§</a> <span class="Versetto" id="IS46_13">13&#160;</span>Prope feci justitiam meam, non elongabitur, et salus mea non morabitur. Dabo in Sion salutem, et in Israël gloriam meam.]</p>

  <p class='pT4' id='IS47_0'>47</p>

  <p class='Normale'><span class="Versetto" id="IS47_1">1&#160;</span>[Descende, sede in pulvere, virgo filia Babylon: sede in terra; non est solium filiæ Chaldæorum, quia ultra non vocaberis mollis et tenera.<a href='#FN576'>*</a> <span class="Versetto" id="IS47_2">2&#160;</span>Tolle molam, et mole farinam; denuda turpitudinem tuam; discooperi humerum, revela crura, transi flumina.<a href='#FN577'>†</a> <span class="Versetto" id="IS47_3">3&#160;</span>Revelabitur ignominia tua, et videbitur opprobrium tuum; ultionem capiam, et non resistet mihi homo.<a href='#FN578'>‡</a> <span class="Versetto" id="IS47_4">4&#160;</span>Redemptor noster, Dominus exercituum nomen illius, Sanctus Israël. <span class="Versetto" id="IS47_5">5&#160;</span>Sede tacens, et intra in tenebras, filia Chaldæorum, quia non vocaberis ultra domina regnorum.<a href='#FN579'>§</a> <span class="Versetto" id="IS47_6">6&#160;</span>Iratus sum super populum meum: contaminavi hæreditatem meam, et dedi eos in manu tua: non posuisti eis misericordias; super senem aggravasti jugum tuum valde.<a href='#FN580'>**</a> <span class="Versetto" id="IS47_7">7&#160;</span>Et dixisti: In sempiternum ero domina. Non posuisti hæc super cor tuum, neque recordata es novissimi tui. <span class="Versetto" id="IS47_8">8&#160;</span>Et nunc audi hæc delicata, et habitans confidenter, quæ dicis in corde tuo: Ego sum, et non est præter me amplius; non sedebo vidua, et ignorabo sterilitatem. <span class="Versetto" id="IS47_9">9&#160;</span>Venient tibi duo hæc subito in die una, sterilitas et viduitas: universa venerunt super te, propter multitudinem maleficiorum tuorum, et propter duritiam incantatorum tuorum vehementem.<a href='#FN581'>††</a> <span class="Versetto" id="IS47_10">10&#160;</span>Et fiduciam habuisti in malitia tua, et dixisti: Non est qui videat me. Sapientia tua et scientia tua, hæc decepit te. Et dixisti in corde tuo: Ego sum, et præter me non est altera. <span class="Versetto" id="IS47_11">11&#160;</span>Veniet super te malum, et nescies ortum ejus; et irruet super te calamitas quam non poteris expiare; veniet super te repente miseria quam nescies.<a href='#FN582'>‡‡</a> <span class="Versetto" id="IS47_12">12&#160;</span>Sta cum incantatoribus tuis et cum multitudine maleficiorum tuorum, in quibus laborasti ab adolescentia tua, si forte quod prosit tibi, aut si possis fieri fortior. <span class="Versetto" id="IS47_13">13&#160;</span>Defecisti in multitudine consiliorum tuorum. Stent, et salvent te augures cæli, qui contemplabantur sidera, et supputabant menses, ut ex eis annuntiarent ventura tibi.<a href='#FN583'>§§</a> <span class="Versetto" id="IS47_14">14&#160;</span>Ecce facti sunt quasi stipula, ignis combussit eos; non liberabunt animam suam de manu flammæ; non sunt prunæ quibus calefiant, nec focus ut sedeant ad eum.<a href='#FN584'>***</a> <span class="Versetto" id="IS47_15">15&#160;</span>Sic facta sunt tibi in quibuscumque laboraveras: negotiatores tui ab adolescentia tua, unusquisque in via sua erraverunt; non est qui salvet te.]</p>

  <p class='pT4' id='IS48_0'>48</p>

  <p class='Normale'><span class="Versetto" id="IS48_1">1&#160;</span>[Audite hæc, domus Jacob, qui vocamini nomine Israël, et de aquis Juda existis; qui juratis in nomine Domini, et Dei Israël recordamini non in veritate neque in justitia.<a href='#FN585'>*</a> <span class="Versetto" id="IS48_2">2&#160;</span>De civitate enim sancta vocati sunt, et super Deum Israël constabiliti sunt: Dominus exercituum nomen ejus.<a href='#FN586'>†</a> <span class="Versetto" id="IS48_3">3&#160;</span>Priora ex tunc annuntiavi, et ex ore meo exierunt, et audita feci ea: repente operatus sum, et venerunt.<a href='#FN587'>‡</a> <span class="Versetto" id="IS48_4">4&#160;</span>Scivi enim quia durus es tu, et nervus ferreus cervix tua, et frons tua ærea.<a href='#FN588'>§</a> <span class="Versetto" id="IS48_5">5&#160;</span>Prædixi tibi ex tunc; antequam venirent, indicavi tibi, ne forte diceres: Idola mea fecerunt hæc, et sculptilia mea et conflatilia mandaverunt ista. <span class="Versetto" id="IS48_6">6&#160;</span>Quæ audisti, vide omnia; vos autem, num annuntiastis? Audita feci tibi nova ex tunc, et conservata sunt quæ nescis.<a href='#FN589'>**</a> <span class="Versetto" id="IS48_7">7&#160;</span>Nunc creata sunt et non ex tunc; et ante diem, et non audisti ea, ne forte dicas: Ecce ego cognovi ea. <span class="Versetto" id="IS48_8">8&#160;</span>Neque audisti, neque cognovisti, neque ex tunc aperta est auris tua: scio enim quia prævaricans prævaricaberis, et transgressorem ex utero vocavi te. <span class="Versetto" id="IS48_9">9&#160;</span>Propter nomen meum longe faciam furorem meum, et laude mea infrenabo te, ne intereas.<a href='#FN590'>††</a> <span class="Versetto" id="IS48_10">10&#160;</span>Ecce excoxi te, sed non quasi argentum; elegi te in camino paupertatis.<a href='#FN591'>‡‡</a> <span class="Versetto" id="IS48_11">11&#160;</span>Propter me, propter me faciam, ut non blasphemer; et gloriam meam alteri non dabo. <span class="Versetto" id="IS48_12">12&#160;</span>Audi me, Jacob, et Israël, quem ego voco: ego ipse, ego primus, et ego novissimus.<a href='#FN592'>§§</a> <span class="Versetto" id="IS48_13">13&#160;</span>Manus quoque mea fundavit terram, et dextera mea mensa est cælos; ego vocabo eos, et stabunt simul. <span class="Versetto" id="IS48_14">14&#160;</span>Congregamini, omnes vos, et audite: quis de eis annuntiavit hæc? Dominus dilexit eum, faciet voluntatem suam in Babylone, et brachium suum in Chaldæis.<a href='#FN593'>***</a> <span class="Versetto" id="IS48_15">15&#160;</span>Ego, ego locutus sum, et vocavi eum; adduxi eum, et directa est via ejus.<a href='#FN594'>†††</a> <span class="Versetto" id="IS48_16">16&#160;</span>Accedite ad me et audite hoc: non a principio in abscondito locutus sum: ex tempore antequam fieret, ibi eram: et nunc Dominus Deus misit me, et spiritus ejus.<a href='#FN595'>‡‡‡</a> <span class="Versetto" id="IS48_17">17&#160;</span>Hæc dicit Dominus, redemptor tuus, Sanctus Israël: Ego Dominus Deus tuus, docens te utilia, gubernans te in via qua ambulas.<a href='#FN596'>§§§</a> <span class="Versetto" id="IS48_18">18&#160;</span>Utinam attendisses mandata mea: facta fuisset sicut flumen pax tua, et justitia tua sicut gurgites maris: <span class="Versetto" id="IS48_19">19&#160;</span>et fuisset quasi arena semen tuum, et stirps uteri tui ut lapilli ejus; non interisset et non fuisset attritum nomen ejus a facie mea. <span class="Versetto" id="IS48_20">20&#160;</span>Egredimini de Babylone, fugite a Chaldæis, in voce exsultationis annuntiate: auditum facite hoc, et efferte illud usque ad extrema terræ. Dicite: Redemit Dominus servum suum Jacob. <span class="Versetto" id="IS48_21">21&#160;</span>Non sitierunt in deserto, cum educeret eos: aquam de petra produxit eis, et scidit petram, et fluxerunt aquæ.<a href='#FN597'>*</a> <span class="Versetto" id="IS48_22">22&#160;</span>Non est pax impiis, dicit Dominus.]</p>

  <p class='pT4' id='IS49_0'>49</p>

  <p class='Normale'><span class="Versetto" id="IS49_1">1&#160;</span>[Audite, insulæ, et attendite, populi de longe: Dominus ab utero vocavit me; de ventre matris meæ recordatus est nominis mei.<a href='#FN598'>*</a> <span class="Versetto" id="IS49_2">2&#160;</span>Et posuit os meum quasi gladium acutum, in umbra manus suæ protexit me, et posuit me sicut sagittam electam: in pharetra sua abscondit me.<a href='#FN599'>†</a> <span class="Versetto" id="IS49_3">3&#160;</span>Et dixit mihi: Servus meus es tu Israël, quia in te gloriabor.<a href='#FN600'>‡</a> <span class="Versetto" id="IS49_4">4&#160;</span>Et ego dixi: In vacuum laboravi; sine causa et vane fortitudinem meam consumpsi: ergo judicium meum cum Domino, et opus meum cum Deo meo.<a href='#FN601'>§</a> <span class="Versetto" id="IS49_5">5&#160;</span>Et nunc dicit Dominus, formans me ex utero servum sibi, ut reducam Jacob ad eum, et Israël non congregabitur; et glorificatus sum in oculis Domini, et Deus meus factus est fortitudo mea.<a href='#FN602'>**</a> <span class="Versetto" id="IS49_6">6&#160;</span>Et dixit: Parum est ut sis mihi servus ad suscitandas tribus Jacob, et fæces Israël convertendas: ecce dedi te in lucem gentium, ut sis salus mea usque ad extremum terræ. <span class="Versetto" id="IS49_7">7&#160;</span>Hæc dicit Dominus, redemptor Israël, Sanctus ejus, ad contemptibilem animam, ad abominatam gentem, ad servum dominorum: Reges videbunt, et consurgent principes, et adorabunt propter Dominum, quia fidelis est, et Sanctum Israël qui elegit te.]<a href='#FN603'>††</a> <span class="Versetto" id="IS49_8">8&#160;</span>[Hæc dicit Dominus: In tempore placito exaudivi te, et in die salutis auxiliatus sum tui: et servavi te, et dedi te in fœdus populi, ut suscitares terram, et possideres hæreditates dissipatas;<a href='#FN604'>‡‡</a> <span class="Versetto" id="IS49_9">9&#160;</span>ut diceres his qui vincti sunt: Exite, et his qui in tenebris: Revelamini. Super vias pascentur, et in omnibus planis pascua eorum. <span class="Versetto" id="IS49_10">10&#160;</span>Non esurient neque sitient, et non percutiet eos æstus et sol, quia miserator eorum reget eos, et ad fontes aquarum potabit eos. <span class="Versetto" id="IS49_11">11&#160;</span>Et ponam omnes montes meos in viam, et semitæ meæ exaltabuntur. <span class="Versetto" id="IS49_12">12&#160;</span>Ecce isti de longe venient, et ecce illi ab aquilone et mari, et isti de terra australi. <span class="Versetto" id="IS49_13">13&#160;</span>Laudate, cæli, et exsulta, terra; jubilate, montes, laudem, quia consolatus est Dominus populum suum, et pauperum suorum miserebitur.] <span class="Versetto" id="IS49_14">14&#160;</span>[Et dixit Sion: Dereliquit me Dominus, et Dominus oblitus est mei. <span class="Versetto" id="IS49_15">15&#160;</span>Numquid oblivisci potest mulier infantem suum, ut non misereatur filio uteri sui? Etsi illa oblita fuerit, ego tamen non obliviscar tui. <span class="Versetto" id="IS49_16">16&#160;</span>Ecce in manibus meis descripsi te; muri tui coram oculis meis semper.<a href='#FN605'>§§</a> <span class="Versetto" id="IS49_17">17&#160;</span>Venerunt structores tui; destruentes te et dissipantes a te exibunt.<a href='#FN606'>***</a> <span class="Versetto" id="IS49_18">18&#160;</span>Leva in circuitu oculos tuos, et vide: omnes isti congregati sunt, venerunt tibi. Vivo ego, dicit Dominus, quia omnibus his velut ornamento vestieris, et circumdabis tibi eos quasi sponsa;<a href='#FN607'>†††</a> <span class="Versetto" id="IS49_19">19&#160;</span>quia deserta tua, et solitudines tuæ, et terra ruinæ tuæ, nunc angusta erunt præ habitatoribus; et longe fugabuntur qui absorbebant te. <span class="Versetto" id="IS49_20">20&#160;</span>Adhuc dicent in auribus tuis filii sterilitatis tuæ: Angustus est mihi locus; fac spatium mihi ut habitem. <span class="Versetto" id="IS49_21">21&#160;</span>Et dices in corde tuo: Quis genuit mihi istos? ego sterilis et non pariens, transmigrata, et captiva; et istos quis enutrivit? ego destituta et sola; et isti ubi erant?<a href='#FN608'>‡‡‡</a> <span class="Versetto" id="IS49_22">22&#160;</span>Hæc dicit Dominus Deus: Ecce levabo ad gentes manum meam, et ad populos exaltabo signum meum: et afferent filios tuos in ulnis, et filias tuas super humeros portabunt. <span class="Versetto" id="IS49_23">23&#160;</span>Et erunt reges nutritii tui, et reginæ nutrices tuæ; vultu in terram demisso adorabunt te, et pulverem pedum tuorum lingent. Et scies quia ego Dominus, super quo non confundentur qui exspectant eum.<a href='#FN609'>§§§</a> <span class="Versetto" id="IS49_24">24&#160;</span>Numquid tolletur a forti præda? aut quod captum fuerit a robusto, salvum esse poterit? <span class="Versetto" id="IS49_25">25&#160;</span>Quia hæc dicit Dominus: Equidem, et captivitas a forti tolletur, et quod ablatum fuerit a robusto, salvabitur. Eos vero qui judicaverunt te, ego judicabo, et filios tuos ego salvabo.<a href='#FN610'>*</a> <span class="Versetto" id="IS49_26">26&#160;</span>Et cibabo hostes tuos carnibus suis, et quasi musto, sanguine suo inebriabuntur, et sciet omnis caro quia ego Dominus salvans te, et redemptor tuus fortis Jacob.]<a href='#FN611'>†</a></p>

  <p class='pT4' id='IS50_0'>50</p>

  <p class='Normale'><span class="Versetto" id="IS50_1">1&#160;</span>[Hæc dicit Dominus: Quis est hic liber repudii matris vestræ, quo dimisi eam? aut quis est creditor meus, cui vendidi vos? Ecce in iniquitatibus vestris venditi estis, et in sceleribus vestris dimisi matrem vestram.<a href='#FN612'>*</a> <span class="Versetto" id="IS50_2">2&#160;</span>Quia veni, et non erat vir; vocavi, et non erat qui audiret. Numquid abbreviata et parvula facta est manus mea, ut non possim redimere? aut non est in me virtus ad liberandum? Ecce in increpatione mea desertum faciam mare, ponam flumina in siccum; computrescent pisces sine aqua, et morientur in siti.<a href='#FN613'>†</a> <span class="Versetto" id="IS50_3">3&#160;</span>Induam cælos tenebris, et saccum ponam operimentum eorum.]<a href='#FN614'>‡</a> <span class="Versetto" id="IS50_4">4&#160;</span>[Dominus dedit mihi linguam eruditam, ut sciam sustentare eum qui lassus est verbo. Erigit mane, mane erigit mihi aurem, ut audiam quasi magistrum.<a href='#FN615'>§</a> <span class="Versetto" id="IS50_5">5&#160;</span>Dominus Deus aperuit mihi aurem, ego autem non contradico: retrorsum non abii. <span class="Versetto" id="IS50_6">6&#160;</span>Corpus meum dedi percutientibus, et genas meas vellentibus; faciem meam non averti ab increpantibus et conspuentibus in me. <span class="Versetto" id="IS50_7">7&#160;</span>Dominus Deus auxiliator meus, ideo non sum confusus; ideo posui faciem meam ut petram durissimam, et scio quoniam non confundar. <span class="Versetto" id="IS50_8">8&#160;</span>Juxta est qui justificat me; quis contradicet mihi? Stemus simul; quis est adversarius meus? accedat ad me. <span class="Versetto" id="IS50_9">9&#160;</span>Ecce Dominus Deus auxiliator meus; quis est qui condemnet me? Ecce omnes quasi vestimentum conterentur; tinea comedet eos.<a href='#FN616'>**</a> <span class="Versetto" id="IS50_10">10&#160;</span>Quis ex vobis timens Dominum, audiens vocem servi sui? Qui ambulavit in tenebris, et non est lumen ei, speret in nomine Domini, et innitatur super Deum suum.<a href='#FN617'>††</a> <span class="Versetto" id="IS50_11">11&#160;</span>Ecce vos omnes accendentes ignem, accincti flammis: ambulate in lumine ignis vestri, et in flammis quas succendistis; de manu mea factum est hoc vobis: in doloribus dormietis.]<a href='#FN618'>‡‡</a></p>

  <p class='pT4' id='IS51_0'>51</p>

  <p class='Normale'><span class="Versetto" id="IS51_1">1&#160;</span>[Audite me, qui sequimini quod justum est, et quæritis Dominum; attendite ad petram unde excisi estis, et ad cavernam laci de qua præcisi estis.<a href='#FN619'>*</a> <span class="Versetto" id="IS51_2">2&#160;</span>Attendite ad Abraham, patrem vestrum, et ad Saram, quæ peperit vos: quia unum vocavi eum, et benedixi ei, et multiplicavi eum. <span class="Versetto" id="IS51_3">3&#160;</span>Consolabitur ergo Dominus Sion, et consolabitur omnes ruinas ejus: et ponet desertum ejus quasi delicias, et solitudinem ejus quasi hortum Domini. Gaudium et lætitia invenietur in ea, gratiarum actio et vox laudis.<a href='#FN620'>†</a> <span class="Versetto" id="IS51_4">4&#160;</span>Attendite ad me, popule meus, et tribus mea, me audite: quia lex a me exiet, et judicium meum in lucem populorum requiescet. <span class="Versetto" id="IS51_5">5&#160;</span>Prope est justus meus, egressus est salvator meus, et brachia mea populos judicabunt; me insulæ exspectabunt, et brachium meum sustinebunt.<a href='#FN621'>‡</a> <span class="Versetto" id="IS51_6">6&#160;</span>Levate in cælum oculos vestros, et videte sub terra deorsum: quia cæli sicut fumus liquescent, et terra sicut vestimentum atteretur, et habitatores ejus sicut hæc interibunt: salus autem mea in sempiternum erit, et justitia mea non deficiet.<a href='#FN622'>§</a> <span class="Versetto" id="IS51_7">7&#160;</span>Audite me, qui scitis justum, populus meus, lex mea in corde eorum: nolite timere opprobrium hominum, et blasphemias eorum ne metuatis: <span class="Versetto" id="IS51_8">8&#160;</span>sicut enim vestimentum, sic comedet eos vermis, et sicut lanam, sic devorabit eos tinea: salus autem mea in sempiternum erit, et justitia mea in generationes generationum. <span class="Versetto" id="IS51_9">9&#160;</span>Consurge, consurge, induere fortitudinem, brachium Domini ! consurge sicut in diebus antiquis, in generationibus sæculorum. Numquid non tu percussisti superbum, vulnerasti draconem?<a href='#FN623'>**</a> <span class="Versetto" id="IS51_10">10&#160;</span>numquid non tu siccasti mare, aquam abyssi vehementis; qui posuisti profundum maris viam, ut transirent liberati? <span class="Versetto" id="IS51_11">11&#160;</span>Et nunc qui redempti sunt a Domino, revertentur, et venient in Sion laudantes, et lætitia sempiterna super capita eorum: gaudium et lætitiam tenebunt; fugiet dolor et gemitus. <span class="Versetto" id="IS51_12">12&#160;</span>Ego, ego ipse consolabor vos. Quis tu, ut timeres ab homine mortali, et a filio hominis qui quasi fœnum ita arescet?<a href='#FN624'>††</a> <span class="Versetto" id="IS51_13">13&#160;</span>Et oblitus es Domini, factoris tui, qui tetendit cælos et fundavit terram; et formidasti jugiter tota die a facie furoris ejus qui te tribulabat, et paraverat ad perdendum. Ubi nunc est furor tribulantis? <span class="Versetto" id="IS51_14">14&#160;</span>Cito veniet gradiens ad aperiendum; et non interficiet usque ad internecionem, nec deficiet panis ejus. <span class="Versetto" id="IS51_15">15&#160;</span>Ego autem sum Dominus Deus tuus, qui conturbo mare, et intumescunt fluctus ejus: Dominus exercituum nomen meum. <span class="Versetto" id="IS51_16">16&#160;</span>Posui verba mea in ore tuo, et in umbra manus meæ protexi te, ut plantes cælos, et fundes terram, et dicas ad Sion: Populus meus es tu.] <span class="Versetto" id="IS51_17">17&#160;</span>[Elevare, elevare, consurge, Jerusalem, quæ bibisti de manu Domini calicem iræ ejus; usque ad fundum calicis soporis bibisti, et potasti usque ad fæces.<a href='#FN625'>‡‡</a> <span class="Versetto" id="IS51_18">18&#160;</span>Non est qui sustentet eam, ex omnibus filiis quos genuit; et non est qui apprehendat manum ejus, ex omnibus filiis quos enutrivit. <span class="Versetto" id="IS51_19">19&#160;</span>Duo sunt quæ occurrerunt tibi; quis contristabitur super te? Vastitas, et contritio, et fames, et gladius; quis consolabitur te? <span class="Versetto" id="IS51_20">20&#160;</span>Filii tui projecti sunt, dormierunt in capite omnium viarum sicut oryx illaqueatus, pleni indignatione Domini, increpatione Dei tui. <span class="Versetto" id="IS51_21">21&#160;</span>Idcirco audi hoc, paupercula, et ebria non a vino. <span class="Versetto" id="IS51_22">22&#160;</span>Hæc dicit dominator tuus Dominus, et Deus tuus, qui pugnabit pro populo suo: Ecce tuli de manu tua calicem soporis, fundum calicis indignationis meæ: non adjicies ut bibas illum ultra.<a href='#FN626'>§§</a> <span class="Versetto" id="IS51_23">23&#160;</span>Et ponam illum in manu eorum qui te humiliaverunt, et dixerunt animæ tuæ: Incurvare, ut transeamus; et posuisti ut terram corpus tuum, et quasi viam transeuntibus.]<a href='#FN627'>***</a></p>

  <p class='pT4' id='IS52_0'>52</p>

  <p class='Normale'><span class="Versetto" id="IS52_1">1&#160;</span>[Consurge, consurge, induere fortitudine tua, Sion ! induere vestimentis gloriæ tuæ, Jerusalem, civitas Sancti, quia non adjiciet ultra ut pertranseat per te incircumcisus et immundus.<a href='#FN628'>*</a> <span class="Versetto" id="IS52_2">2&#160;</span>Excutere de pulvere, consurge; sede, Jerusalem ! solve vincula colli tui, captiva filia Sion.<a href='#FN629'>†</a> <span class="Versetto" id="IS52_3">3&#160;</span>Quia hæc dicit Dominus: Gratis venundati estis, et sine argento redimemini.<a href='#FN630'>‡</a> <span class="Versetto" id="IS52_4">4&#160;</span>Quia hæc dicit Dominus Deus: In Ægyptum descendit populus meus in principio, ut colonus esset ibi, et Assur absque ulla causa calumniatus est eum.<a href='#FN631'>§</a> <span class="Versetto" id="IS52_5">5&#160;</span>Et nunc quid mihi est hic, dicit Dominus, quoniam ablatus est populus meus gratis? Dominatores ejus inique agunt, dicit Dominus, et jugiter tota die nomen meum blasphematur.<a href='#FN632'>**</a> <span class="Versetto" id="IS52_6">6&#160;</span>Propter hoc sciet populus meus nomen meum in die illa: quia ego ipse qui loquebar, ecce adsum.] <span class="Versetto" id="IS52_7">7&#160;</span>[Quam pulchri super montes pedes annuntiantis et prædicantis pacem; annuntiantis bonum, prædicantis salutem, dicentis Sion: Regnabit Deus tuus !<a href='#FN633'>††</a> <span class="Versetto" id="IS52_8">8&#160;</span>Vox speculatorum tuorum: levaverunt vocem, simul laudabunt, quia oculo ad oculum videbunt cum converterit Dominus Sion.<a href='#FN634'>‡‡</a> <span class="Versetto" id="IS52_9">9&#160;</span>Gaudete, et laudate simul, deserta Jerusalem, quia consolatus est Dominus populum suum; redemit Jerusalem.<a href='#FN635'>§§</a> <span class="Versetto" id="IS52_10">10&#160;</span>Paravit Dominus brachium sanctum suum in oculis omnium gentium; et videbunt omnes fines terræ salutare Dei nostri.<a href='#FN636'>***</a> <span class="Versetto" id="IS52_11">11&#160;</span>Recedite, recedite; exite inde, pollutum nolite tangere; exite de medio ejus; mundamini, qui fertis vasa Domini.<a href='#FN637'>†††</a> <span class="Versetto" id="IS52_12">12&#160;</span>Quoniam non in tumultu exibitis, nec in fuga properabitis; præcedet enim vos Dominus, et congregabit vos Deus Israël.] <span class="Versetto" id="IS52_13">13&#160;</span>[Ecce intelliget servus meus, exaltabitur et elevabitur, et sublimis erit valde.<a href='#FN638'>‡‡‡</a> <span class="Versetto" id="IS52_14">14&#160;</span>Sicut obstupuerunt super te multi, sic inglorius erit inter viros aspectus ejus, et forma ejus inter filios hominum.<a href='#FN639'>§§§</a> <span class="Versetto" id="IS52_15">15&#160;</span>Iste asperget gentes multas; super ipsum continebunt reges os suum: quia quibus non est narratum de eo viderunt, et qui non audierunt contemplati sunt.]</p>

  <p class='pT4' id='IS53_0'>53</p>

  <p class='Normale'><span class="Versetto" id="IS53_1">1&#160;</span>[Quis credidit auditui nostro? et brachium Domini cui revelatum est?<a href='#FN640'>*</a> <span class="Versetto" id="IS53_2">2&#160;</span>Et ascendet sicut virgultum coram eo, et sicut radix de terra sitienti. Non est species ei, neque decor, et vidimus eum, et non erat aspectus, et desideravimus eum:<a href='#FN641'>†</a> <span class="Versetto" id="IS53_3">3&#160;</span>despectum, et novissimum virorum, virum dolorum, et scientem infirmitatem, et quasi absconditus vultus ejus et despectus, unde nec reputavimus eum. <span class="Versetto" id="IS53_4">4&#160;</span>Vere languores nostros ipse tulit, et dolores nostros ipse portavit; et nos putavimus eum quasi leprosum, et percussum a Deo, et humiliatum. <span class="Versetto" id="IS53_5">5&#160;</span>Ipse autem vulneratus est propter iniquitates nostras; attritus est propter scelera nostra: disciplina pacis nostræ super eum, et livore ejus sanati sumus.<a href='#FN642'>‡</a> <span class="Versetto" id="IS53_6">6&#160;</span>Omnes nos quasi oves erravimus, unusquisque in viam suam declinavit: et posuit Dominus in eo iniquitatem omnium nostrum. <span class="Versetto" id="IS53_7">7&#160;</span>Oblatus est quia ipse voluit, et non aperuit os suum; sicut ovis ad occisionem ducetur, et quasi agnus coram tondente se obmutescet, et non aperiet os suum.<a href='#FN643'>§</a> <span class="Versetto" id="IS53_8">8&#160;</span>De angustia, et de judicio sublatus est. Generationem ejus quis enarrabit? quia abscissus est de terra viventium: propter scelus populi mei percussi eum.<a href='#FN644'>**</a> <span class="Versetto" id="IS53_9">9&#160;</span>Et dabit impios pro sepultura, et divitem pro morte sua, eo quod iniquitatem non fecerit, neque dolus fuerit in ore ejus.<a href='#FN645'>††</a> <span class="Versetto" id="IS53_10">10&#160;</span>Et Dominus voluit conterere eum in infirmitate. Si posuerit pro peccato animam suam, videbit semen longævum, et voluntas Domini in manu ejus dirigetur.<a href='#FN646'>‡‡</a> <span class="Versetto" id="IS53_11">11&#160;</span>Pro eo quod laboravit anima ejus, videbit et saturabitur. In scientia sua justificabit ipse justus servus meus multos, et iniquitates eorum ipse portabit.<a href='#FN647'>§§</a> <span class="Versetto" id="IS53_12">12&#160;</span>Ideo dispertiam ei plurimos, et fortium dividet spolia, pro eo quod tradidit in mortem animam suam, et cum sceleratis reputatus est, et ipse peccata multorum tulit, et pro transgressoribus rogavit.]<a href='#FN648'>***</a></p>

  <p class='pT4' id='IS54_0'>54</p>

  <p class='Normale'><span class="Versetto" id="IS54_1">1&#160;</span>[Lauda, sterilis, quæ non paris; decanta laudem, et hinni, quæ non pariebas: quoniam multi filii desertæ magis quam ejus quæ habet virum, dicit Dominus.<a href='#FN649'>*</a> <span class="Versetto" id="IS54_2">2&#160;</span>Dilata locum tentorii tui, et pelles tabernaculorum tuorum extende: ne parcas: longos fac funiculos tuos, et clavos tuos consolida. <span class="Versetto" id="IS54_3">3&#160;</span>Ad dexteram enim et ad lævam penetrabis, et semen tuum gentes hæreditabit, et civitates desertas inhabitabit.<a href='#FN650'>†</a> <span class="Versetto" id="IS54_4">4&#160;</span>Noli timere, quia non confunderis, neque erubesces; non enim te pudebit, quia confusionis adolescentiæ tuæ oblivisceris, et opprobrii viduitatis tuæ non recordaberis amplius.<a href='#FN651'>‡</a> <span class="Versetto" id="IS54_5">5&#160;</span>Quia dominabitur tui qui fecit te, Dominus exercituum nomen ejus, et redemptor tuus, Sanctus Israël: Deus omnis terræ vocabitur. <span class="Versetto" id="IS54_6">6&#160;</span>Quia et mulierem derelictam et mœrentem spiritu vocavit te Dominus, et uxorem ab adolescentia abjectam, dixit Deus tuus.<a href='#FN652'>§</a> <span class="Versetto" id="IS54_7">7&#160;</span>Ad punctum in modico dereliqui te, et in miserationibus magnis congregabo te. <span class="Versetto" id="IS54_8">8&#160;</span>In momento indignationis abscondi faciem meam parumper a te; et in misericordia sempiterna misertus sum tui, dixit redemptor tuus, Dominus. <span class="Versetto" id="IS54_9">9&#160;</span>Sicut in diebus Noë istud mihi est, cui juravi ne inducerem aquas Noë ultra super terram; sic juravi ut non irascar tibi, et non increpem te.<a href='#FN653'>**</a> <span class="Versetto" id="IS54_10">10&#160;</span>Montes enim commovebuntur, et colles contremiscent; misericordia autem mea non recedet a te, et fœdus pacis meæ non movebitur, dixit miserator tuus Dominus. <span class="Versetto" id="IS54_11">11&#160;</span>Paupercula, tempestate convulsa absque ulla consolatione, ecce ego sternam per ordinem lapides tuos, et fundabo te in sapphiris: <span class="Versetto" id="IS54_12">12&#160;</span>et ponam jaspidem propugnacula tua, et portas tuas in lapides sculptos, et omnes terminos tuos in lapides desiderabiles; <span class="Versetto" id="IS54_13">13&#160;</span>universos filios tuos doctos a Domino, et multitudinem pacis filiis tuis. <span class="Versetto" id="IS54_14">14&#160;</span>Et in justitia fundaberis: recede procul a calumnia, quia non timebis, et a pavore, quia non appropinquabit tibi.<a href='#FN654'>††</a> <span class="Versetto" id="IS54_15">15&#160;</span>Ecce accola veniet qui non erat mecum, advena quondam tuus adjungetur tibi.<a href='#FN655'>‡‡</a> <span class="Versetto" id="IS54_16">16&#160;</span>Ecce ego creavi fabrum sufflantem in igne prunas, et proferentem vas in opus suum; et ego creavi interfectorem ad disperdendum.<a href='#FN656'>§§</a> <span class="Versetto" id="IS54_17">17&#160;</span>Omne vas quod fictum est contra te, non dirigetur, et omnem linguam resistentem tibi in judicio, judicabis. Hæc est hæreditas servorum Domini, et justitia eorum apud me, dicit Dominus.]<a href='#FN657'>***</a></p>

  <p class='pT4' id='IS55_0'>55</p>

  <p class='Normale'><span class="Versetto" id="IS55_1">1&#160;</span>[Omnes sitientes, venite ad aquas, et qui non habetis argentum, properate, emite, et comedite: venite, emite absque argento et absque ulla commutatione vinum et lac.<a href='#FN658'>*</a> <span class="Versetto" id="IS55_2">2&#160;</span>Quare appenditis argentum non in panibus, et laborem vestrum non in saturitate? Audite, audientes me, et comedite bonum, et delectabitur in crassitudine anima vestra. <span class="Versetto" id="IS55_3">3&#160;</span>Inclinate aurem vestram, et venite ad me; audite, et vivet anima vestra, et feriam vobiscum pactum sempiternum, misericordias David fideles. <span class="Versetto" id="IS55_4">4&#160;</span>Ecce testem populis dedi eum, ducem ac præceptorem gentibus.<a href='#FN659'>†</a> <span class="Versetto" id="IS55_5">5&#160;</span>Ecce gentem quam nesciebas vocabis, et gentes quæ te non cognoverunt ad te current, propter Dominum Deum tuum, et Sanctum Israël, quia glorificavit te.<a href='#FN660'>‡</a> <span class="Versetto" id="IS55_6">6&#160;</span>Quærite Dominum dum inveniri potest; invocate eum dum prope est.<a href='#FN661'>§</a> <span class="Versetto" id="IS55_7">7&#160;</span>Derelinquat impius viam suam, et vir iniquus cogitationes suas, et revertatur ad Dominum, et miserebitur ejus; et ad Deum nostrum, quoniam multus est ad ignoscendum. <span class="Versetto" id="IS55_8">8&#160;</span>Non enim cogitationes meæ cogitationes vestræ, neque viæ vestræ viæ meæ, dicit Dominus.<a href='#FN662'>**</a> <span class="Versetto" id="IS55_9">9&#160;</span>Quia sicut exaltantur cæli a terra, sic exaltatæ sunt viæ meæ a viis vestris, et cogitationes meæ a cogitationibus vestris. <span class="Versetto" id="IS55_10">10&#160;</span>Et quomodo descendit imber et nix de cælo, et illuc ultra non revertitur, sed inebriat terram, et infundit eam, et germinare eam facit, et dat semen serenti, et panem comedenti:<a href='#FN663'>††</a> <span class="Versetto" id="IS55_11">11&#160;</span>sic erit verbum meum quod egredietur de ore meo; non revertetur ad me vacuum, sed faciet quæcumque volui, et prosperabitur in his ad quæ misi illud.<a href='#FN664'>‡‡</a> <span class="Versetto" id="IS55_12">12&#160;</span>Quia in lætitia egrediemini, et in pace deducemini; montes et colles cantabunt coram vobis laudem, et omnia ligna regionis plaudent manu.<a href='#FN665'>§§</a> <span class="Versetto" id="IS55_13">13&#160;</span>Pro saliunca ascendet abies, et pro urtica crescet myrtus; et erit Dominus nominatus in signum æternum quod non auferetur.]<a href='#FN666'>***</a></p>

  <p class='pT4' id='IS56_0'>56</p>

  <p class='Normale'><span class="Versetto" id="IS56_1">1&#160;</span>[Hæc dicit Dominus: Custodite judicium, et facite justitiam, quia juxta est salus mea ut veniat, et justitia mea ut reveletur.<a href='#FN667'>*</a> <span class="Versetto" id="IS56_2">2&#160;</span>Beatus vir qui facit hoc, et filius hominis qui apprehendet istud, custodiens sabbatum ne polluat illud, custodiens manus suas ne faciat omne malum.<a href='#FN668'>†</a> <span class="Versetto" id="IS56_3">3&#160;</span>Et non dicat filius advenæ qui adhæret Domino, dicens: Separatione dividet me Dominus a populo suo; et non dicat eunuchus: Ecce ego lignum aridum.<a href='#FN669'>‡</a> <span class="Versetto" id="IS56_4">4&#160;</span>Quia hæc dicit Dominus eunuchis: Qui custodierint sabbata mea, et elegerint quæ ego volui, et tenuerint fœdus meum,<a href='#FN670'>§</a> <span class="Versetto" id="IS56_5">5&#160;</span>dabo eis in domo mea et in muris meis locum, et nomen melius a filiis et filiabus: nomen sempiternum dabo eis, quod non peribit. <span class="Versetto" id="IS56_6">6&#160;</span>Et filios advenæ, qui adhærent Domino, ut colant eum, et diligant nomen ejus, ut sint ei in servos; omnem custodientem sabbatum ne polluat illud, et tenentem fœdus meum;<a href='#FN671'>**</a> <span class="Versetto" id="IS56_7">7&#160;</span>adducam eos in montem sanctum meum, et lætificabo eos in domo orationis meæ; holocausta eorum et victimæ eorum placebunt mihi super altari meo, quia domus mea domus orationis vocabitur cunctis populis.<a href='#FN672'>††</a> <span class="Versetto" id="IS56_8">8&#160;</span>Ait Dominus Deus, qui congregat dispersos Israël: Adhuc congregabo ad eum congregatos ejus.] <span class="Versetto" id="IS56_9">9&#160;</span>[Omnes bestiæ agri, venite ad devorandum, universæ bestiæ saltus.<a href='#FN673'>‡‡</a> <span class="Versetto" id="IS56_10">10&#160;</span>Speculatores ejus cæci omnes; nescierunt universi: canes muti non valentes latrare, videntes vana, dormientes, et amantes somnia.<a href='#FN674'>§§</a> <span class="Versetto" id="IS56_11">11&#160;</span>Et canes imprudentissimi nescierunt saturitatem; ipsi pastores ignoraverunt intelligentiam: omnes in viam suam declinaverunt; unusquisque ad avaritiam suam, a summo usque ad novissimum. <span class="Versetto" id="IS56_12">12&#160;</span>Venite, sumamus vinum, et impleamur ebrietate; et erit sicut hodie, sic et cras, et multo amplius.]<a href='#FN675'>***</a></p>

  <p class='pT4' id='IS57_0'>57</p>

  <p class='Normale'><span class="Versetto" id="IS57_1">1&#160;</span>[Justus perit, et non est qui recogitet in corde suo; et viri misericordiæ colliguntur, quia non est qui intelligat: a facie enim malitiæ collectus est justus.<a href='#FN676'>*</a> <span class="Versetto" id="IS57_2">2&#160;</span>Veniat pax; requiescat in cubili suo qui ambulavit in directione sua.<a href='#FN677'>†</a> <span class="Versetto" id="IS57_3">3&#160;</span>Vos autem accedite huc, filii auguratricis, semen adulteri et fornicariæ. <span class="Versetto" id="IS57_4">4&#160;</span>Super quem lusistis? super quem dilatastis os, et ejecistis linguam? Numquid non vos filii scelesti, semen mendax, <span class="Versetto" id="IS57_5">5&#160;</span>qui consolamini in diis subter omne lignum frondosum, immolantes parvulos in torrentibus, subter eminentes petras? <span class="Versetto" id="IS57_6">6&#160;</span>In partibus torrentis pars tua; hæc est sors tua: et ipsis effudisti libamen, obtulisti sacrificium. Numquid super his non indignabor?<a href='#FN678'>‡</a> <span class="Versetto" id="IS57_7">7&#160;</span>Super montem excelsum et sublimem posuisti cubile tuum, et illuc ascendisti ut immolares hostias.<a href='#FN679'>§</a> <span class="Versetto" id="IS57_8">8&#160;</span>Et post ostium, et retro postem, posuisti memoriale tuum. Quia juxta me discooperuisti, et suscepisti adulterum, dilatasti cubile tuum, et pepigisti cum eis fœdus; dilexisti stratum eorum manu aperta.<a href='#FN680'>**</a> <span class="Versetto" id="IS57_9">9&#160;</span>Et ornasti te regi unguento, et multiplicasti pigmenta tua. Misisti legatos tuos procul, et humiliata es usque ad inferos.<a href='#FN681'>††</a> <span class="Versetto" id="IS57_10">10&#160;</span>In multitudine viæ tuæ laborasti; non dixisti: Quiescam. Vitam manus tuæ invenisti; propterea non rogasti.<a href='#FN682'>‡‡</a> <span class="Versetto" id="IS57_11">11&#160;</span>Pro quo sollicita timuisti, quia mentita es, et mei non es recordata, neque cogitasti in corde tuo? Quia ego tacens et quasi non videns, et mei oblita es. <span class="Versetto" id="IS57_12">12&#160;</span>Ego annuntiabo justitiam tuam, et opera tua non proderunt tibi. <span class="Versetto" id="IS57_13">13&#160;</span>Cum clamaveris, liberent te congregati tui, et omnes eos auferet ventus, tollet aura.] [Qui autem fiduciam habet mei, hæreditabit terram, et possidebit montem sanctum meum.<a href='#FN683'>§§</a> <span class="Versetto" id="IS57_14">14&#160;</span>Et dicam: Viam facite, præbete iter; declinate de semita, auferte offendicula de via populi mei.<a href='#FN684'>***</a> <span class="Versetto" id="IS57_15">15&#160;</span>Quia hæc dicit Excelsus, et Sublimis, habitans æternitatem, et sanctum nomen ejus: in excelso et in sancto habitans, et cum contrito et humili spiritu: ut vivificet spiritum humilium, et vivificet cor contritorum.<a href='#FN685'>†††</a> <span class="Versetto" id="IS57_16">16&#160;</span>Non enim in sempiternum litigabo, neque usque ad finem irascar, quia spiritus a facie mea egredietur, et flatus ego faciam.<a href='#FN686'>‡‡‡</a> <span class="Versetto" id="IS57_17">17&#160;</span>Propter iniquitatem avaritiæ ejus iratus sum, et percussi eum. Abscondi a te faciem meam, et indignatus sum; et abiit vagus in via cordis sui.<a href='#FN687'>§§§</a> <span class="Versetto" id="IS57_18">18&#160;</span>Vias ejus vidi, et sanavi eum; et reduxi eum, et reddidi consolationes ipsi, et lugentibus ejus. <span class="Versetto" id="IS57_19">19&#160;</span>Creavi fructum labiorum pacem; pacem ei qui longe est et qui prope, dixit Dominus, et sanavi eum.<a href='#FN688'>*</a> <span class="Versetto" id="IS57_20">20&#160;</span>Impii autem quasi mare fervens, quod quiescere non potest, et redundant fluctus ejus in conculcationem et lutum.<a href='#FN689'>†</a> <span class="Versetto" id="IS57_21">21&#160;</span>Non est pax impiis, dicit Dominus Deus.]</p>

  <p class='pT4' id='IS58_0'>58</p>

  <p class='Normale'><span class="Versetto" id="IS58_1">1&#160;</span>[Clama, ne cesses, quasi tuba exalta vocem tuam, et annuntia populo meo scelera eorum, et domui Jacob peccata eorum.<a href='#FN690'>*</a> <span class="Versetto" id="IS58_2">2&#160;</span>Me etenim de die in diem quærunt, et scire vias meas volunt, quasi gens quæ justitiam fecerit, et judicium Dei sui non dereliquerit. Rogant me judicia justitiæ; appropinquare Deo volunt.<a href='#FN691'>†</a> <span class="Versetto" id="IS58_3">3&#160;</span>Quare jejunavimus, et non aspexisti; humiliavimus animas nostras, et nescisti? Ecce in die jejunii vestri invenitur voluntas vestra, et omnes debitores vestros repetitis.<a href='#FN692'>‡</a> <span class="Versetto" id="IS58_4">4&#160;</span>Ecce ad lites et contentiones jejunatis, et percutitis pugno impie. Nolite jejunare sicut usque ad hanc diem, ut audiatur in excelso clamor vester.<a href='#FN693'>§</a> <span class="Versetto" id="IS58_5">5&#160;</span>Numquid tale est jejunium quod elegi, per diem affligere hominem animam suam? numquid contorquere quasi circulum caput suum, et saccum et cinerem sternere? numquid istud vocabis jejunium, et diem acceptabilem Domino?]<a href='#FN694'>**</a> <span class="Versetto" id="IS58_6">6&#160;</span>[Nonne hoc est magis jejunium quod elegi? Dissolve colligationes impietatis, solve fasciculos deprimentes, dimitte eos qui confracti sunt liberos, et omne onus dirumpe;<a href='#FN695'>††</a> <span class="Versetto" id="IS58_7">7&#160;</span>frange esurienti panem tuum, et egenos vagosque induc in domum tuam; cum videris nudum, operi eum, et carnem tuam ne despexeris.<a href='#FN696'>‡‡</a> <span class="Versetto" id="IS58_8">8&#160;</span>Tunc erumpet quasi mane lumen tuum; et sanitas tua citius orietur, et anteibit faciem tuam justitia tua, et gloria Domini colliget te.<a href='#FN697'>§§</a> <span class="Versetto" id="IS58_9">9&#160;</span>Tunc invocabis, et Dominus exaudiet; clamabis, et dicet: Ecce adsum. Si abstuleris de medio tui catenam, et desieris extendere digitum et loqui quod non prodest;<a href='#FN698'>***</a> <span class="Versetto" id="IS58_10">10&#160;</span>cum effuderis esurienti animam tuam, et animam afflictam repleveris, orietur in tenebris lux tua, et tenebræ tuæ erunt sicut meridies. <span class="Versetto" id="IS58_11">11&#160;</span>Et requiem tibi dabit Dominus semper, et implebit splendoribus animam tuam, et ossa tua liberabit; et eris quasi hortus irriguus, et sicut fons aquarum cujus non deficient aquæ.<a href='#FN699'>†††</a> <span class="Versetto" id="IS58_12">12&#160;</span>Et ædificabuntur in te deserta sæculorum, fundamenta generationis et generationis suscitabis; et vocaberis ædificator sepium, avertens semitas in quietem.<a href='#FN700'>‡‡‡</a> <span class="Versetto" id="IS58_13">13&#160;</span>Si averteris a sabbato pedem tuum facere voluntatem tuam in die sancto meo, et vocaveris sabbatum delicatum, et sanctum Domini gloriosum, et glorificaveris eum dum non facis vias tuas, et non invenitur voluntas tua, ut loquaris sermonem: <span class="Versetto" id="IS58_14">14&#160;</span>tunc delectaberis super Domino, et sustollam te super altitudines terræ, et cibabo te hæreditate Jacob patris tui: os enim Domini locutum est.]<a href='#FN701'>§§§</a></p>

  <p class='pT4' id='IS59_0'>59</p>

  <p class='Normale'><span class="Versetto" id="IS59_1">1&#160;</span>[Ecce non est abbreviata manus Domini, ut salvare nequeat, neque aggravata est auris ejus, ut non exaudiat. <span class="Versetto" id="IS59_2">2&#160;</span>Sed iniquitates vestræ diviserunt inter vos et Deum vestrum; et peccata vestra absconderunt faciem ejus a vobis, ne exaudiret.<a href='#FN702'>*</a> <span class="Versetto" id="IS59_3">3&#160;</span>Manus enim vestræ pollutæ sunt sanguine, et digiti vestri iniquitate; labia vestra locuta sunt mendacium, et lingua vestra iniquitatem fatur.<a href='#FN703'>†</a> <span class="Versetto" id="IS59_4">4&#160;</span>Non est qui invocet justitiam, neque est qui judicet vere: sed confidunt in nihilo, et loquuntur vanitates; conceperunt laborem, et pepererunt iniquitatem.<a href='#FN704'>‡</a> <span class="Versetto" id="IS59_5">5&#160;</span>Ova aspidum ruperunt, et telas araneæ texuerunt. Qui comederit de ovis eorum, morietur; et quod confotum est, erumpet in regulum.<a href='#FN705'>§</a> <span class="Versetto" id="IS59_6">6&#160;</span>Telæ eorum non erunt in vestimentum, neque operientur operibus suis; opera eorum opera inutilia, et opus iniquitatis in manibus eorum. <span class="Versetto" id="IS59_7">7&#160;</span>Pedes eorum ad malum currunt, et festinant ut effundant sanguinem innocentem; cogitationes eorum cogitationes inutiles: vastitas et contritio in viis eorum. <span class="Versetto" id="IS59_8">8&#160;</span>Viam pacis nescierunt, et non est judicium in gressibus eorum; semitæ eorum incurvatæ sunt eis: omnis qui calcat in eis, ignorat pacem. <span class="Versetto" id="IS59_9">9&#160;</span>Propter hoc elongatum est judicium a nobis, et non apprehendet nos justitia. Exspectavimus lucem, et ecce tenebræ; splendorem, et in tenebris ambulavimus.<a href='#FN706'>**</a> <span class="Versetto" id="IS59_10">10&#160;</span>Palpavimus sicut cæci parietem, et quasi absque oculis attrectavimus: impegimus meridie quasi in tenebris; in caliginosis quasi mortui. <span class="Versetto" id="IS59_11">11&#160;</span>Rugiemus quasi ursi omnes, et quasi columbæ meditantes gememus: exspectavimus judicium, et non est; salutem, et elongata est a nobis.<a href='#FN707'>††</a> <span class="Versetto" id="IS59_12">12&#160;</span>Multiplicatæ sunt enim iniquitates nostræ coram te, et peccata nostra responderunt nobis, quia scelera nostra nobiscum et iniquitates nostras cognovimus. <span class="Versetto" id="IS59_13">13&#160;</span>Peccare et mentiri contra Dominum, et aversi sumus ne iremus post tergum Dei nostri, ut loqueremur calumniam et transgressionem; concepimus et locuti sumus de corde verba mendacii. <span class="Versetto" id="IS59_14">14&#160;</span>Et conversum est retrorsum judicium, et justitia longe stetit, quia corruit in platea veritas, et æquitas non potuit ingredi. <span class="Versetto" id="IS59_15">15&#160;</span>Et facta est veritas in oblivionem, et qui recessit a malo, prædæ patuit. Et vidit Dominus, et malum apparuit in oculis ejus, quia non est judicium.<a href='#FN708'>‡‡</a> <span class="Versetto" id="IS59_16">16&#160;</span>Et vidit quia non est vir, et aporiatus est, quia non est qui occurrat; et salvavit sibi brachium suum, et justitia ejus ipsa confirmavit eum.<a href='#FN709'>§§</a> <span class="Versetto" id="IS59_17">17&#160;</span>Indutus est justitia ut lorica, et galea salutis in capite ejus; indutus est vestimentis ultionis, et opertus est quasi pallio zeli: <span class="Versetto" id="IS59_18">18&#160;</span>sicut ad vindictam quasi ad retributionem indignationis hostibus suis, et vicissitudinem inimicis suis; insulis vicem reddet. <span class="Versetto" id="IS59_19">19&#160;</span>Et timebunt qui ab occidente nomen Domini, et qui ab ortu solis gloriam ejus, cum venerit quasi fluvius violentus quem spiritus Domini cogit;<a href='#FN710'>***</a> <span class="Versetto" id="IS59_20">20&#160;</span>et venerit Sion redemptor, et eis qui redeunt ab iniquitate in Jacob, dicit Dominus. <span class="Versetto" id="IS59_21">21&#160;</span>Hoc fœdus meum cum eis, dicit Dominus: spiritus meus qui est in te, et verba mea quæ posui in ore tuo, non recedent de ore tuo, et de ore seminis tui, et de ore seminis seminis tui, dicit Dominus, amodo et usque in sempiternum.]<a href='#FN711'>†††</a></p>

  <p class='pT4' id='IS60_0'>60</p>

  <p class='Normale'><span class="Versetto" id="IS60_1">1&#160;</span>[Surge, illuminare, Jerusalem, quia venit lumen tuum, et gloria Domini super te orta est.<a href='#FN712'>*</a> <span class="Versetto" id="IS60_2">2&#160;</span>Quia ecce tenebræ operient terram, et caligo populos; super te autem orietur Dominus, et gloria ejus in te videbitur.<a href='#FN713'>†</a> <span class="Versetto" id="IS60_3">3&#160;</span>Et ambulabunt gentes in lumine tuo, et reges in splendore ortus tui.<a href='#FN714'>‡</a> <span class="Versetto" id="IS60_4">4&#160;</span>Leva in circuitu oculos tuos, et vide: omnes isti congregati sunt, venerunt tibi; filii tui de longe venient et filiæ tuæ de latere surgent.<a href='#FN715'>§</a> <span class="Versetto" id="IS60_5">5&#160;</span>Tunc videbis, et afflues; mirabitur et dilatabitur cor tuum: quando conversa fuerit ad te multitudo maris; fortitudo gentium venerit tibi. <span class="Versetto" id="IS60_6">6&#160;</span>Inundatio camelorum operiet te, dromedarii Madian et Epha; omnes de Saba venient, aurum et thus deferentes, et laudem Domino annuntiantes.<a href='#FN716'>**</a> <span class="Versetto" id="IS60_7">7&#160;</span>Omne pecus Cedar congregabitur tibi; arietes Nabaioth ministrabunt tibi: offerentur super placabili altari meo, et domum majestatis meæ glorificabo.<a href='#FN717'>††</a> <span class="Versetto" id="IS60_8">8&#160;</span>Qui sunt isti qui ut nubes volant, et quasi columbæ ad fenestras suas?<a href='#FN718'>‡‡</a> <span class="Versetto" id="IS60_9">9&#160;</span>Me enim insulæ exspectant, et naves maris in principio, ut adducam filios tuos de longe; argentum eorum, et aurum eorum cum eis, nomini Domini Dei tui, et Sancto Israël, quia glorificavit te.<a href='#FN719'>§§</a> <span class="Versetto" id="IS60_10">10&#160;</span>Et ædificabunt filii peregrinorum muros tuos, et reges eorum ministrabunt tibi; in indignatione enim mea percussi te, et in reconciliatione mea misertus sum tui.<a href='#FN720'>***</a> <span class="Versetto" id="IS60_11">11&#160;</span>Et aperientur portæ tuæ jugiter; die ac nocte non claudentur, ut afferatur ad te fortitudo gentium, et reges earum adducantur. <span class="Versetto" id="IS60_12">12&#160;</span>Gens enim et regnum quod non servierit tibi peribit, et gentes solitudine vastabuntur. <span class="Versetto" id="IS60_13">13&#160;</span>Gloria Libani ad te veniet, abies, et buxus, et pinus simul ad ornandum locum sanctificationis meæ; et locum pedum meorum glorificabo.<a href='#FN721'>†††</a> <span class="Versetto" id="IS60_14">14&#160;</span>Et venient ad te curvi filii eorum qui humiliaverunt te, et adorabunt vestigia pedum tuorum omnes qui detrahebant tibi: et vocabunt te civitatem Domini, Sion Sancti Israël.<a href='#FN722'>‡‡‡</a> <span class="Versetto" id="IS60_15">15&#160;</span>Pro eo quod fuisti derelicta et odio habita, et non erat qui per te transiret: ponam te in superbiam sæculorum, gaudium in generationem et generationem:<a href='#FN723'>§§§</a> <span class="Versetto" id="IS60_16">16&#160;</span>et suges lac gentium, et mamilla regum lactaberis; et scies quia ego Dominus salvans te, et redemptor tuus, Fortis Jacob. <span class="Versetto" id="IS60_17">17&#160;</span>Pro ære afferam aurum, et pro ferro afferam argentum, et pro lignis æs, et pro lapidibus ferrum: et ponam visitationem tuam pacem, et præpositos tuos justitiam.<a href='#FN724'>*</a> <span class="Versetto" id="IS60_18">18&#160;</span>Non audietur ultra iniquitas in terra tua; vastitas et contritio in terminis tuis: et occupabit salus muros tuos, et portas tuas laudatio. <span class="Versetto" id="IS60_19">19&#160;</span>Non erit tibi amplius sol ad lucendum per diem, nec splendor lunæ illuminabit te: sed erit tibi Dominus in lucem sempiternam, et Deus tuus in gloriam tuam.<a href='#FN725'>†</a> <span class="Versetto" id="IS60_20">20&#160;</span>Non occidet ultra sol tuus, et luna tua non minuetur, quia erit tibi Dominus in lucem sempiternam, et complebuntur dies luctus tui. <span class="Versetto" id="IS60_21">21&#160;</span>Populus autem tuus omnes justi; in perpetuum hæreditabunt terram: germen plantationis meæ, opus manus meæ ad glorificandum.<a href='#FN726'>‡</a> <span class="Versetto" id="IS60_22">22&#160;</span>Minimus erit in mille, et parvulus in gentem fortissimam. Ego Dominus in tempore ejus subito faciam istud.]<a href='#FN727'>§</a></p>

  <p class='pT4' id='IS61_0'>61</p>

  <p class='Normale'><span class="Versetto" id="IS61_1">1&#160;</span>[Spiritus Domini super me, eo quod unxerit Dominus me; ad annuntiandum mansuetis misit me, ut mederer contritis corde, et prædicarem captivis indulgentiam, et clausis apertionem;<a href='#FN728'>*</a> <span class="Versetto" id="IS61_2">2&#160;</span>ut prædicarem annum placabilem Domino, et diem ultionis Deo nostro; ut consolarer omnes lugentes,<a href='#FN729'>†</a> <span class="Versetto" id="IS61_3">3&#160;</span>ut ponerem lugentibus Sion, et darem eis coronam pro cinere, oleum gaudii pro luctu, pallium laudis pro spiritu mœroris; et vocabuntur in ea fortes justitiæ, plantatio Domini ad glorificandum.<a href='#FN730'>‡</a> <span class="Versetto" id="IS61_4">4&#160;</span>Et ædificabunt deserta a sæculo, et ruinas antiquas erigent, et instaurabunt civitates desertas, dissipatas in generationem et generationem. <span class="Versetto" id="IS61_5">5&#160;</span>Et stabunt alieni, et pascent pecora vestra, et filii peregrinorum agricolæ et vinitores vestri erunt.<a href='#FN731'>§</a> <span class="Versetto" id="IS61_6">6&#160;</span>Vos autem sacerdotes Domini vocabimini: Ministri Dei nostri, dicetur vobis, fortitudinem gentium comedetis, et in gloria earum superbietis.<a href='#FN732'>**</a> <span class="Versetto" id="IS61_7">7&#160;</span>Pro confusione vestra duplici et rubore, laudabunt partem suam; propter hoc in terra sua duplicia possidebunt, lætitia sempiterna erit eis.<a href='#FN733'>††</a> <span class="Versetto" id="IS61_8">8&#160;</span>Quia ego Dominus diligens judicium, et odio habens rapinam in holocausto; et dabo opus eorum in veritate, et fœdus perpetuum feriam eis.<a href='#FN734'>‡‡</a> <span class="Versetto" id="IS61_9">9&#160;</span>Et scient in gentibus semen eorum, et germen eorum in medio populorum; omnes qui viderint eos cognoscent illos, quia isti sunt semen cui benedixit Dominus.<a href='#FN735'>§§</a> <span class="Versetto" id="IS61_10">10&#160;</span>Gaudens gaudebo in Domino, et exsultabit anima mea in Deo meo, quia induit me vestimentis salutis, et indumento justitiæ circumdedit me, quasi sponsum decoratum corona, et quasi sponsam ornatam monilibus suis.<a href='#FN736'>***</a> <span class="Versetto" id="IS61_11">11&#160;</span>Sicut enim terra profert germen suum, et sicut hortus semen suum germinat, sic Dominus Deus germinabit justitiam et laudem coram universis gentibus.]<a href='#FN737'>†††</a></p>

  <p class='pT4' id='IS62_0'>62</p>

  <p class='Normale'><span class="Versetto" id="IS62_1">1&#160;</span>[Propter Sion non tacebo, et propter Jerusalem non quiescam, donec egrediatur ut splendor justus ejus, et salvator ejus ut lampas accendatur.<a href='#FN738'>*</a> <span class="Versetto" id="IS62_2">2&#160;</span>Et videbunt gentes justum tuum, et cuncti reges inclytum tuum; et vocabitur tibi nomen novum, quod os Domini nominabit.<a href='#FN739'>†</a> <span class="Versetto" id="IS62_3">3&#160;</span>Et eris corona gloriæ in manu Domini, et diadema regni in manu Dei tui.<a href='#FN740'>‡</a> <span class="Versetto" id="IS62_4">4&#160;</span>Non vocaberis ultra Derelicta, et terra tua non vocabitur amplius Desolata; sed vocaberis, Voluntas mea in ea, et terra tua Inhabitata, quia complacuit Domino in te, et terra tua inhabitabitur.<a href='#FN741'>§</a> <span class="Versetto" id="IS62_5">5&#160;</span>Habitabit enim juvenis cum virgine, et habitabunt in te filii tui; et gaudebit sponsus super sponsam, et gaudebit super te Deus tuus.<a href='#FN742'>**</a> <span class="Versetto" id="IS62_6">6&#160;</span>Super muros tuos, Jerusalem, constitui custodes; tota die et tota nocte in perpetuum non tacebunt. Qui reminiscimini Domini, ne taceatis,<a href='#FN743'>††</a> <span class="Versetto" id="IS62_7">7&#160;</span>et ne detis silentium ei, donec stabiliat et donec ponat Jerusalem laudem in terra.<a href='#FN744'>‡‡</a> <span class="Versetto" id="IS62_8">8&#160;</span>Juravit Dominus in dextera sua, et in brachio fortitudinis suæ: Si dedero triticum tuum ultra cibum inimicis tuis; et si biberint filii alieni vinum tuum in quo laborasti.<a href='#FN745'>§§</a> <span class="Versetto" id="IS62_9">9&#160;</span>Quia qui congregant illud, comedent, et laudabunt Dominum; et qui comportant illud, bibent in atriis sanctis meis. <span class="Versetto" id="IS62_10">10&#160;</span>Transite, transite per portas, præparate viam populo: planum facite iter, eligite lapides, et elevate signum ad populos.<a href='#FN746'>***</a> <span class="Versetto" id="IS62_11">11&#160;</span>Ecce Dominus auditum fecit in extremis terræ: Dicite filiæ Sion: Ecce Salvator tuus venit; ecce merces ejus cum eo, et opus ejus coram illo.<a href='#FN747'>†††</a> <span class="Versetto" id="IS62_12">12&#160;</span>Et vocabunt eos, Populus sanctus, redempti a Domino; tu autem vocaberis, Quæsita civitas, et non Derelicta.]</p>

  <p class='pT4' id='IS63_0'>63</p>

  <p class='Normale'><span class="Versetto" id="IS63_1">1&#160;</span>[Quis est iste, qui venit de Edom, tinctis vestibus de Bosra? iste formosus in stola sua, gradiens in multitudine fortitudinis suæ? Ego qui loquor justitiam, et propugnator sum ad salvandum.<a href='#FN748'>*</a> <span class="Versetto" id="IS63_2">2&#160;</span>Quare ergo rubrum est indumentum tuum, et vestimenta tua sicut calcantium in torculari?<a href='#FN749'>†</a> <span class="Versetto" id="IS63_3">3&#160;</span>Torcular calcavi solus, et de gentibus non est vir mecum; calcavi eos in furore meo, et conculcavi eos in ira mea: et aspersus est sanguis eorum super vestimenta mea, et omnia indumenta mea inquinavi.<a href='#FN750'>‡</a> <span class="Versetto" id="IS63_4">4&#160;</span>Dies enim ultionis in corde meo; annus redemptionis meæ venit. <span class="Versetto" id="IS63_5">5&#160;</span>Circumspexi, et non erat auxiliator; quæsivi, et non fuit qui adjuvaret: et salvavit mihi brachium meum, et indignatio mea ipsa auxiliata est mihi.<a href='#FN751'>§</a> <span class="Versetto" id="IS63_6">6&#160;</span>Et conculcavi populos in furore meo, et inebriavi eos in indignatione mea, et detraxi in terram virtutem eorum.] <span class="Versetto" id="IS63_7">7&#160;</span>[Miserationum Domini recordabor; laudem Domini super omnibus quæ reddidit nobis Dominus, et super multitudinem bonorum domui Israël, quæ largitus est eis secundum indulgentiam suam, et secundum multitudinem misericordiarum suarum.<a href='#FN752'>**</a> <span class="Versetto" id="IS63_8">8&#160;</span>Et dixit: Verumtamen populus meus est, filii non negantes; et factus est eis salvator. <span class="Versetto" id="IS63_9">9&#160;</span>In omni tribulatione eorum non est tribulatus, et angelus faciei ejus salvavit eos: in dilectione sua et in indulgentia sua ipse redemit eos, et portavit eos, et elevavit eos cunctis diebus sæculi.<a href='#FN753'>††</a> <span class="Versetto" id="IS63_10">10&#160;</span>Ipsi autem ad iracundiam provocaverunt, et afflixerunt spiritum Sancti ejus: et conversus est eis in inimicum, et ipse debellavit eos.<a href='#FN754'>‡‡</a> <span class="Versetto" id="IS63_11">11&#160;</span>Et recordatus est dierum sæculi Moysi, et populi sui. Ubi est qui eduxit eos de mari cum pastoribus gregis sui? Ubi est qui posuit in medio ejus spiritum Sancti sui;<a href='#FN755'>§§</a> <span class="Versetto" id="IS63_12">12&#160;</span>qui eduxit ad dexteram Moysen, brachio majestatis suæ; qui scidit aquas ante eos, ut faceret sibi nomen sempiternum;<a href='#FN756'>***</a> <span class="Versetto" id="IS63_13">13&#160;</span>qui eduxit eos per abyssos, quasi equum in deserto non impingentem? <span class="Versetto" id="IS63_14">14&#160;</span>Quasi animal in campo descendens, spiritus Domini ductor ejus fuit. Sic adduxisti populum tuum, ut faceres tibi nomen gloriæ.<a href='#FN757'>†††</a> <span class="Versetto" id="IS63_15">15&#160;</span>Attende de cælo, et vide de habitaculo sancto tuo, et gloriæ tuæ. Ubi est zelus tuus, et fortitudo tua, multitudo viscerum tuorum et miserationum tuarum? Super me continuerunt se.<a href='#FN758'>‡‡‡</a> <span class="Versetto" id="IS63_16">16&#160;</span>Tu enim pater noster: et Abraham nescivit nos, et Israël ignoravit nos: tu, Domine, pater noster, redemptor noster, a sæculo nomen tuum.<a href='#FN759'>§§§</a> <span class="Versetto" id="IS63_17">17&#160;</span>Quare errare nos fecisti, Domine, de viis tuis; indurasti cor nostrum ne timeremus te? Convertere propter servos tuos, tribus hæreditatis tuæ.<a href='#FN760'>*</a> <span class="Versetto" id="IS63_18">18&#160;</span>Quasi nihilum possederunt populum sanctum tuum: hostes nostri conculcaverunt sanctificationem tuam. <span class="Versetto" id="IS63_19">19&#160;</span>Facti sumus quasi in principio, cum non dominareris nostri, neque invocaretur nomen tuum super nos.]<a href='#FN761'>†</a></p>

  <p class='pT4' id='IS64_0'>64</p>

  <p class='Normale'><span class="Versetto" id="IS64_1">1&#160;</span>[Utinam dirumperes cælos, et descenderes; a facie tua montes defluerent;<a href='#FN762'>*</a> <span class="Versetto" id="IS64_2">2&#160;</span>sicut exustio ignis tabescerent, aquæ arderent igni: ut notum fieret nomen tuum inimicis tuis; a facie tua gentes turbarentur.<a href='#FN763'>†</a> <span class="Versetto" id="IS64_3">3&#160;</span>Cum feceris mirabilia, non sustinebimus; descendisti, et a facie tua montes defluxerunt.<a href='#FN764'>‡</a> <span class="Versetto" id="IS64_4">4&#160;</span>A sæculo non audierunt, neque auribus perceperunt; oculus non vidit, Deus, absque te, quæ præparasti exspectantibus te.<a href='#FN765'>§</a> <span class="Versetto" id="IS64_5">5&#160;</span>Occurristi lætanti, et facienti justitiam; in viis tuis recordabuntur tui. Ecce tu iratus es, et peccavimus; in ipsis fuimus semper, et salvabimur.<a href='#FN766'>**</a> <span class="Versetto" id="IS64_6">6&#160;</span>Et facti sumus ut immundus omnes nos, et quasi pannus menstruatæ universæ justitiæ nostræ; et cecidimus quasi folium universi, et iniquitates nostræ quasi ventus abstulerunt nos.<a href='#FN767'>††</a> <span class="Versetto" id="IS64_7">7&#160;</span>Non est qui invocet nomen tuum; qui consurgat, et teneat te. Abscondisti faciem tuam a nobis, et allisisti nos in manu iniquitatis nostræ. <span class="Versetto" id="IS64_8">8&#160;</span>Et nunc, Domine, pater noster es tu, nos vero lutum; et fictor noster tu, et opera manuum tuarum omnes nos.<a href='#FN768'>‡‡</a> <span class="Versetto" id="IS64_9">9&#160;</span>Ne irascaris, Domine, satis, et ne ultra memineris iniquitatis nostræ; ecce, respice, populus tuus omnes nos.<a href='#FN769'>§§</a> <span class="Versetto" id="IS64_10">10&#160;</span>Civitas Sancti tui facta est deserta, Sion deserta facta est, Jerusalem desolata est.<a href='#FN770'>***</a> <span class="Versetto" id="IS64_11">11&#160;</span>Domus sanctificationis nostræ et gloriæ nostræ, ubi laudaverunt te patres nostri, facta est in exustionem ignis, et omnia desiderabilia nostra versa sunt in ruinas.<a href='#FN771'>†††</a> <span class="Versetto" id="IS64_12">12&#160;</span>Numquid super his continebis te, Domine; tacebis, et affliges nos vehementer?]</p>

  <p class='pT4' id='IS65_0'>65</p>

  <p class='Normale'><span class="Versetto" id="IS65_1">1&#160;</span>[Quæsierunt me qui ante non interrogabant; invenerunt qui non quæsierunt me. Dixi: Ecce ego, ecce ego, ad gentem quæ non invocabat nomen meum.<a href='#FN772'>*</a> <span class="Versetto" id="IS65_2">2&#160;</span>Expandi manus meas tota die ad populum incredulum, qui graditur in via non bona post cogitationes suas.<a href='#FN773'>†</a> <span class="Versetto" id="IS65_3">3&#160;</span>Populus qui ad iracundiam provocat me ante faciem meam semper; qui immolant in hortis, et sacrificant super lateres;<a href='#FN774'>‡</a> <span class="Versetto" id="IS65_4">4&#160;</span>qui habitant in sepulchris, et in delubris idolorum dormiunt; qui comedunt carnem suillam, et jus profanum in vasis eorum;<a href='#FN775'>§</a> <span class="Versetto" id="IS65_5">5&#160;</span>qui dicunt: Recede a me, non appropinques mihi, quia immundus es. Isti fumus erunt in furore meo, ignis ardens tota die.<a href='#FN776'>**</a> <span class="Versetto" id="IS65_6">6&#160;</span>Ecce scriptum est coram me: Non tacebo, sed reddam, et retribuam in sinum eorum.<a href='#FN777'>††</a> <span class="Versetto" id="IS65_7">7&#160;</span>Iniquitates vestras, et iniquitates patrum vestrorum simul, dicit Dominus; qui sacrificaverunt super montes, et super colles exprobraverunt mihi; et remetiar opus eorum primum in sinu eorum.<a href='#FN778'>‡‡</a> <span class="Versetto" id="IS65_8">8&#160;</span>Hæc dicit Dominus: Quomodo si inveniatur granum in botro, et dicatur: Ne dissipes illud, quoniam benedictio est: sic faciam propter servos meos, ut non disperdam totum.<a href='#FN779'>§§</a> <span class="Versetto" id="IS65_9">9&#160;</span>Et educam de Jacob semen, et de Juda possidentem montes meos; et hæreditabunt eam electi mei, et servi mei habitabunt ibi.<a href='#FN780'>***</a> <span class="Versetto" id="IS65_10">10&#160;</span>Et erunt campestria in caulas gregum, et vallis Achor in cubile armentorum, populo meo qui requisierunt me.<a href='#FN781'>†††</a> <span class="Versetto" id="IS65_11">11&#160;</span>Et vos qui dereliquistis Dominum, qui obliti estis montem sanctum meum, qui ponitis fortunæ mensam, et libatis super eam:<a href='#FN782'>‡‡‡</a> <span class="Versetto" id="IS65_12">12&#160;</span>numerabo vos in gladio, et omnes in cæde corruetis: pro eo quod vocavi, et non respondistis; locutus sum, et non audistis; et faciebatis malum in oculis meis, et quæ nolui elegistis.<a href='#FN783'>§§§</a> <span class="Versetto" id="IS65_13">13&#160;</span>Propter hoc hæc dicit Dominus Deus: Ecce servi mei comedent, et vos esurietis; ecce servi mei bibent, et vos sitietis;<a href='#FN784'>*</a> <span class="Versetto" id="IS65_14">14&#160;</span>ecce servi mei lætabuntur, et vos confundemini; ecce servi mei laudabunt præ exsultatione cordis, et vos clamabitis præ dolore cordis, et præ contritione spiritus ululabitis, <span class="Versetto" id="IS65_15">15&#160;</span>et dimittetis nomen vestrum in juramentum electis meis; et interficiet te Dominus Deus, et servos suos vocabit nomine alio:<a href='#FN785'>†</a> <span class="Versetto" id="IS65_16">16&#160;</span>in quo qui benedictus est super terram benedicetur in Deo, amen, et qui jurat in terra jurabit in Deo, amen: quia oblivioni traditæ sunt angustiæ priores, et quia absconditæ sunt ab oculis meis.<a href='#FN786'>‡</a> <span class="Versetto" id="IS65_17">17&#160;</span>Ecce enim ego creo cælos novos, et terram novam; et non erunt in memoria priora, et non ascendent super cor. <span class="Versetto" id="IS65_18">18&#160;</span>Sed gaudebitis et exsultabitis usque in sempiternum in his quæ ego creo: quia ecce ego creo Jerusalem exsultationem, et populum ejus gaudium.<a href='#FN787'>§</a> <span class="Versetto" id="IS65_19">19&#160;</span>Et exsultabo in Jerusalem, et gaudebo in populo meo, et non audietur in eo ultra vox fletus et vox clamoris. <span class="Versetto" id="IS65_20">20&#160;</span>Non erit ibi amplius infans dierum, et senex qui non impleat dies suos, quoniam puer centum annorum morietur, et peccator centum annorum maledictus erit.<a href='#FN788'>**</a> <span class="Versetto" id="IS65_21">21&#160;</span>Et ædificabunt domos, et habitabunt; et plantabunt vineas, et comedent fructus earum.<a href='#FN789'>††</a> <span class="Versetto" id="IS65_22">22&#160;</span>Non ædificabunt, et alius habitabit; non plantabunt, et alius comedet: secundum enim dies ligni erunt dies populi mei, et opera manuum eorum inveterabunt.<a href='#FN790'>‡‡</a> <span class="Versetto" id="IS65_23">23&#160;</span>Electi mei non laborabunt frustra, neque generabunt in conturbatione, quia semen benedictorum Domini est, et nepotes eorum cum eis.<a href='#FN791'>§§</a> <span class="Versetto" id="IS65_24">24&#160;</span>Eritque antequam clament, ego exaudiam; adhuc illis loquentibus, ego audiam.<a href='#FN792'>***</a> <span class="Versetto" id="IS65_25">25&#160;</span>Lupus et agnus pascentur simul, leo et bos comedent paleas, et serpenti pulvis panis ejus. Non nocebunt, neque occident in omni monte sancto meo, dicit Dominus.]<a href='#FN793'>†††</a></p>

  <p class='pT4' id='IS66_0'>66</p>

  <p class='Normale'><span class="Versetto" id="IS66_1">1&#160;</span>[Hæc dicit Dominus: Cælum sedes mea, terra autem scabellum pedum meorum. Quæ est ista domus quam ædificabitis mihi? et quis est iste locus quietis meæ?<a href='#FN794'>*</a> <span class="Versetto" id="IS66_2">2&#160;</span>Omnia hæc manus mea fecit, et facta sunt universa ista, dicit Dominus; ad quem autem respiciam, nisi ad pauperculum, et contritum spiritu, et trementem sermones meos?<a href='#FN795'>†</a> <span class="Versetto" id="IS66_3">3&#160;</span>Qui immolat bovem, quasi qui interficiat virum; qui mactat pecus, quasi qui excerebret canem; qui offert oblationem, quasi qui sanguinem suillum offerat; qui recordatur thuris, quasi qui benedicat idolo. Hæc omnia elegerunt in viis suis, et in abominationibus suis anima eorum delectata est.<a href='#FN796'>‡</a> <span class="Versetto" id="IS66_4">4&#160;</span>Unde et ego eligam illusiones eorum, et quæ timebant adducam eis; quia vocavi, et non erat qui responderet; locutus sum, et non audierunt; feceruntque malum in oculis meis, et quæ nolui elegerunt.<a href='#FN797'>§</a> <span class="Versetto" id="IS66_5">5&#160;</span>Audite verbum Domini, qui tremitis ad verbum ejus. Dixerunt fratres vestri odientes vos, et abjicientes propter nomen meum: Glorificetur Dominus, et videbimus in lætitia vestra; ipsi autem confundentur.<a href='#FN798'>**</a> <span class="Versetto" id="IS66_6">6&#160;</span>Vox populi de civitate, vox de templo, vox Domini reddentis retributionem inimicis suis.<a href='#FN799'>††</a> <span class="Versetto" id="IS66_7">7&#160;</span>Antequam parturiret, peperit; antequam veniret partus ejus, peperit masculum.<a href='#FN800'>‡‡</a> <span class="Versetto" id="IS66_8">8&#160;</span>Quis audivit umquam tale? et quis vidit huic simile? numquid parturiet terra in die una, aut parietur gens simul, quia parturivit et peperit Sion filios suos?<a href='#FN801'>§§</a> <span class="Versetto" id="IS66_9">9&#160;</span>Numquid ego qui alios parere facio, ipse non pariam? dicit Dominus. Si ego, qui generationem ceteris tribuo, sterilis ero? ait Dominus Deus tuus.<a href='#FN802'>***</a> <span class="Versetto" id="IS66_10">10&#160;</span>Lætamini cum Jerusalem et exsultate in ea, omnes qui diligitis eam; gaudete cum ea gaudio, universi qui lugetis super eam:<a href='#FN803'>†††</a> <span class="Versetto" id="IS66_11">11&#160;</span>ut sugatis et repleamini ab ubere consolationis ejus; ut mulgeatis et deliciis affluatis ab omnimoda gloria ejus.<a href='#FN804'>‡‡‡</a> <span class="Versetto" id="IS66_12">12&#160;</span>Quia hæc dicit Dominus: Ecce ego declinabo super eam quasi fluvium pacis, et quasi torrentem inundantem gloriam gentium, quam sugetis: ad ubera portabimini, et super genua blandientur vobis.<a href='#FN805'>§§§</a> <span class="Versetto" id="IS66_13">13&#160;</span>Quomodo si cui mater blandiatur, ita ego consolabor vos, et in Jerusalem consolabimini.<a href='#FN806'>*</a> <span class="Versetto" id="IS66_14">14&#160;</span>Videbitis, et gaudebit cor vestrum, et ossa vestra quasi herba germinabunt: et cognoscetur manus Domini servis ejus, et indignabitur inimicis suis.<a href='#FN807'>†</a> <span class="Versetto" id="IS66_15">15&#160;</span>Quia ecce Dominus in igne veniet, et quasi turbo quadrigæ ejus, reddere in indignatione furorem suum et increpationem suam in flamma ignis: <span class="Versetto" id="IS66_16">16&#160;</span>quia in igne Dominus dijudicabit, et in gladio suo ad omnem carnem; et multiplicabuntur interfecti a Domino,<a href='#FN808'>‡</a> <span class="Versetto" id="IS66_17">17&#160;</span>qui sanctificabantur et mundos se putabant in hortis post januam intrinsecus, qui comedebant carnem suillam, et abominationem et murem: simul consumentur, dicit Dominus.<a href='#FN809'>§</a> <span class="Versetto" id="IS66_18">18&#160;</span>Ego autem opera eorum et cogitationes eorum venio ut congregem, cum omnibus gentibus et linguis: et venient, et videbunt gloriam meam.<a href='#FN810'>**</a> <span class="Versetto" id="IS66_19">19&#160;</span>Et ponam in eis signum, et mittam ex eis qui salvati fuerint, ad gentes in mare, in Africam, et Lydiam, tendentes sagittam; in Italiam et Græciam, ad insulas longe, ad eos qui non audierunt de me, et non viderunt gloriam meam. Et annuntiabunt gloriam meam gentibus;<a href='#FN811'>††</a> <span class="Versetto" id="IS66_20">20&#160;</span>et adducent omnes fratres vestros de cunctis gentibus donum Domino, in equis, et in quadrigis, et in lecticis, et in mulis, et in carrucis, ad montem sanctum meum Jerusalem, dicit Dominus: quomodo si inferant filii Israël munus in vase mundo in domum Domini.<a href='#FN812'>‡‡</a> <span class="Versetto" id="IS66_21">21&#160;</span>Et assumam ex eis in sacerdotes et Levitas, dicit Dominus. <span class="Versetto" id="IS66_22">22&#160;</span>Quia sicut cæli novi et terra nova, quæ ego facio stare coram me, dicit Dominus, sic stabit semen vestrum et nomen vestrum.<a href='#FN813'>§§</a> <span class="Versetto" id="IS66_23">23&#160;</span>Et erit mensis ex mense, et sabbatum ex sabbato: veniet omnis caro ut adoret coram facie mea, dicit Dominus.<a href='#FN814'>***</a> <span class="Versetto" id="IS66_24">24&#160;</span>Et egredientur, et videbunt cadavera virorum qui prævaricati sunt in me; vermis eorum non morietur, et ignis eorum non extinguetur: et erunt usque ad satietatem visionis omni carni.]<a href='#FN815'>†††</a></p>

  <p class="footnote"></p>

  <hr/>

  <aside id="FN1">
    <p class="f"><a class="notebackref" href="#IS1_1"><span class="notemark">*</span> 1:1</a> <span class="fk">Incipit</span><span class="ft"> Ex Epiphanio, lib. de Vitis prophetarum. Isaias in Jerusalem nobili genere ortus est, ibique prophetavit: sub Manasse rege, sectus in duas partes, occubuit. Sepultusque est sub quercu Rogel, juxta transitum aquarum, quas olim Ezechias rex jacto obstruxerat pulvere. Fontem quippe Deus Siloam causa Prophetæ efficit, quoniam priusquam moreretur, pusillum precatus est, uti undas illic effingere dignaretur. Et confestim demisit illi cœlitus aquam viventem, unde sortitus est locus ille appellationem Siloam, quod si quis interpretetur, sonat demissum. Sub Ezechia quoque rege, antequam stagnum piscinasque fabricasset, precibus Isaiæ effectum, ut exigua lympha scaturiret, quod populus in obsidione hostium teneretur, et ne ipsa periret undis destituta civitas. In cujus rei perennem memoriam, populus accurate Prophetam isthic solo cum gloria et honore reddidit, ut per ejusdem intercessiones in consummationem usque sæculi, aquæ ejusmodi fructus impetretur, cui scilicet usum referebant acceptum. Exstat autem monumentum Isaiæ, finitimum sepulturæ principum, post sepulcra sacerdotum versus Nothum partemque meridionalem. Salomon enim Jerosolymam construens, regum excitavit mausolea, prout illa David descripserat. </span><span class="fk">Incipit</span><span class="ft"> HIERON. in Isa. Isaias, vir nobilis et urbanæ eloquentiæ, nihil in eloquio rusticitatis habens, non tam propheta dicendus est quam evangelista: Ita enim liquide Christi et Ecclesiæ mysteria prosequitur, ut de præteritis putetur historiam texere. Prophetavit autem in Hierusalem et Juda, nondum decem tribubus captivatis: et de utroque regno nunc mixtim, nunc separatim, texuit oracula. Et cum interdum ad præsentem respicit historiam, et post Babylonicam captivitatem reditum populi significet in Judæam, in advocationem tamen gentium et Christi adventum omnem intendit curam. </span><span class="fk">Visio Isaiæ, </span><span class="ft"> etc. Tria sunt genera visionis: primum corporale, quo videmus cœlum et terram et hujusmodi; secundum spirituale, quo videmus, sicut in somnis, imagines hominum et hujusmodi; tertium intellectuale, quod est in ratione, per quod Creatorem cognoscimus, et, Spiritu sancto revelante, intelligimus quodlibet. Videre quoque sæpe pro intelligere ponitur: unde sæpe interrogamus, dicentes: Vides, id est, intelligis? Prophetæ quoque hinc videntes dicuntur, id est, intelligentes. Hanc visionem vidit Isaias Spiritu sancto, scilicet intimante, quæ superventura erant intellexit. Unde in principio non ponit visiones sicut Daniel, neque dicit quid viderit; sed statim dicit: Audite, cœli, et auribus percipe, terra. HIER. in Isa., tom. 4.. Non solum Isaias, etc., usque ad non ergo ignorabant, secundum Montanum, qui sic videbant. ID., Ibid. Isaias interpretatur, etc., usque ad et cum omnia fecerit, dicit: </span><span class="fk">Servus inutilis sum; quod debui facere, feci. </span><span class="fk">Filii Amos. </span><span class="ft"> ID., ibid. Amos, pater Isaiæ, non duodecim Prophetarum tertius est, etc., usque ad Prophetas fuisse contendunt. </span><span class="fk">Super Judam et Jerusalem. </span><span class="ft"> ID., ibid. Isaias principaliter de duabus tribubus, etc., usque ad ad correctionem duarum tribuum hæc prædicta esse. </span><span class="fk">Visio Isaiæ, </span><span class="ft"> etc. HIER., ibid. Pro Juda, in quo signantur duæ tribus, etc., usque ad de qua: </span><span class="fk">Surge, illuminare, Jerusalem, quia venit lumen tuum. </span><span class="fk">In Diebus Oziæ. </span><span class="ft"> ID., ibid. Ozias ipse est qui et Azarias, etc., usque ad ut nostræ historiæ appareant antiquiores quam gentiles.</span></p>
  </aside>

  <aside id="FN2">
    <p class="f"><a class="notebackref" href="#IS1_2"><span class="notemark">†</span> 1:2</a> <span class="fk">Audite, cœli, </span><span class="ft"> etc. ID., ibid. Supra quis Propheta, etc., usque ad cum hoc potestatis Dei sit, nec terrenæ intelligentiæ. </span><span class="fk">Dominus locutus est. </span><span class="ft"> ID., ibid. Non vobis, sed mihi, ut quod in spiritu audivi referam vobis, qui ipsum audire non meremini. </span><span class="fk">Filios enutrivi. </span><span class="ft"> ID., ibid. Quod dicit: Ego eos adoptavi in filios, etc., usque ad unde: </span><span class="fk">Dedit eis potestatem filios Dei fieri. </span></p>
  </aside>

  <aside id="FN3">
    <p class="f"><a class="notebackref" href="#IS1_3"><span class="notemark">‡</span> 1:3</a> <span class="fk">Cognovit bos, </span><span class="ft"> etc. ID., ibid. Unde: </span><span class="fk">Non arabis in vitulo simul et asino</span><span class="ft"> Deut. 22.. Sicut Ebion, etc., usque ad cui dicitur: </span><span class="fk">Venite ad me, qui laboratis et onerati estis. </span><span class="fk">Asinus. </span><span class="ft"> Gentilis vel conversus lascivus, ante immundus, peccatis oneratus, qui incarnationem Christi credidit, qui natus statim reclinatus est in præsepio, ut carnis suæ freno reficeret universos. </span><span class="fk">Isræl. </span><span class="ft"> HIER., uti supra. Scribæ et Pharisæi clavem scientiæ et legis habentes. Unde Isræl, Deum videntes, appellati sunt. </span><span class="fk">Non cognovit me. </span><span class="ft"> Cujus scilicet diem vidit Abraham et lætatus est Joan. 8.; cujus adventum chorus Prophetarum exspectando vaticinatus est.</span></p>
  </aside>

  <aside id="FN4">
    <p class="f"><a class="notebackref" href="#IS1_4"><span class="notemark">§</span> 1:4</a> <span class="fk">Væ genti, </span><span class="ft"> etc. HIER., ibid. In hoc titulo, personam, causam, tempusque commemorat; secundo, attentos facit; tertio, narrat quid locutus Dominus; quarto, quasi in excessibus gentem increpat peccatricem. </span><span class="fk">Væ genti. </span><span class="ft"> etc. Æternum minatur interitum, quia respuunt Filium, qui salutem attulit. </span><span class="fk">Iniquitate. </span><span class="ft"> ID. ibid. Unde: </span><span class="fk">Iniquitas sedet super talentum plumbi</span><span class="ft"> ZACH. 5.; unde alibi: </span><span class="fk">Quasi onus grave, gravatæ sunt super me</span><span class="ft"> Psal. 37.. </span><span class="fk">Nequam. </span><span class="ft"> Alii, pessimorum, ut non seminis sit vitium, sed malitiæ eorum, qui voluntate propria Deum dereliquerunt. Non enim boni et mali diversa putanda est natura. </span><span class="fk">Blasphemaverunt. </span><span class="ft"> Dicentes: </span><span class="fk">Dæmonium habes, </span><span class="ft"> et </span><span class="fk">Samaritanus es tu</span><span class="ft"> Joan. 8.; et </span><span class="fk">Non habemus regem nisi Cæsarem; </span><span class="ft"> et </span><span class="fk">Nonne hic est Filius fabri? </span><span class="fk">Abalienati sunt. </span><span class="ft"> HIER., ibid. Qui dicebantur pars et filii Dei Joan. XIX; Matth. 13.. Dicitur de eis: </span><span class="fk">Filii alieni mentiti sunt mihi</span><span class="ft"> Psal. 17., unde: </span><span class="fk">Nemo mittens manum suam ad aratrum, </span><span class="ft"> etc. Luc 9., unde Apostolus: </span><span class="fk">Ad priora se extendens, posteriorum oblitus</span><span class="ft"> Philip. 3..</span></p>
  </aside>

  <aside id="FN5">
    <p class="f"><a class="notebackref" href="#IS1_5"><span class="notemark">**</span> 1:5</a> <span class="fk">Super quo percutiam vos, </span><span class="ft"> etc. ID. ibid.. Quasi dicat, etc., usque ad quod autem jam non sit locus medicinæ aptus ostendit sic: </span><span class="fk">Omne caput languidum</span><span class="ft"> etc. </span><span class="fk">Omne caput languidum. </span><span class="ft"> ID., ibid. Sicut lætitia animi aliquando dolores corporis mitigat, etc., usque ad unde: </span><span class="fk">A planta pedis, </span><span class="ft"> etc.</span></p>
  </aside>

  <aside id="FN6">
    <p class="f"><a class="notebackref" href="#IS1_6"><span class="notemark">††</span> 1:6</a> <span class="fk">Vulnus et livor. </span><span class="ft"> ID., ibid. Quasi dicat, etc., usque ad et pium medicum ad se missum occiderunt. </span><span class="fk">Nec curata medicamine. </span><span class="ft"> ID., ibid. Unde: </span><span class="fk">Curavimus Babylonem et non est curata, </span><span class="ft"> urbem, scilicet confusionis et vitiorum, etc., usque ad et irremediabilem Judæorum captivitatem expressit.</span></p>
  </aside>

  <aside id="FN7">
    <p class="f"><a class="notebackref" href="#IS1_7"><span class="notemark">‡‡</span> 1:7</a> <span class="fk">Terra vestra deserta, </span><span class="ft"> etc. ID., ibid. Hæc sub Babyloniis partim completa sunt, etc., usque ad unde: </span><span class="fk">Nisi Dominus custodierit civitatem, frustra vigilat, </span><span class="ft"> etc.</span></p>
  </aside>

  <aside id="FN8">
    <p class="f"><a class="notebackref" href="#IS1_8"><span class="notemark">§§</span> 1:8</a> <span class="fk">Filia Sion, </span><span class="ft"> etc., ID., ibid. Affecta piissimi patris. Et: </span><span class="fk">Omnes enim natura filii Dei sumus</span><span class="ft"> Joan. 14., sed nostro vitio alieni efficimur. Unde Babylon sæpe </span><span class="fk">filia</span><span class="ft"> nuncupatur.</span></p>
  </aside>

  <aside id="FN9">
    <p class="f"><a class="notebackref" href="#IS1_9"><span class="notemark">***</span> 1:9</a> <span class="fk">Nisi Dominus. </span><span class="ft"> ID. Hoc ex persona Prophetæ, etc, usque ad sic Omnipotens, Filius Omnipotentis est.</span></p>
  </aside>

  <aside id="FN10">
    <p class="f"><a class="notebackref" href="#IS1_10"><span class="notemark">†††</span> 1:10</a> <span class="fk">Audite verbum. </span><span class="ft"> ID. Salvatis reliquiis, etc., usque ad et nunc mente cernitur, quando invisibilis creditur.</span></p>
  </aside>

  <aside id="FN11">
    <p class="f"><a class="notebackref" href="#IS1_11"><span class="notemark">‡‡‡</span> 1:11</a> <span class="fk">Plenus sum. </span><span class="ft"> ID. Quasi dicat: Putatis me indigere his vel delectari? Ego autem plenus sum, id est, nullo indigeo. </span><span class="fk">Mea enim est terra et plenitudo ejus. </span><span class="ft"> Vel plenus sum, id est, tædio affectus, quia non bene offertis. </span><span class="fk">Holocausta arietum, </span><span class="ft"> etc., usque: </span><span class="fk">Judicare pupillo, </span><span class="ft"> etc. Sacrificia Judæorum respuit, obedientiam Evangelii commendat: </span><span class="fk">Holocausta arietum, </span><span class="ft"> etc. Ultimam templi destructionem indicat, quæ in perpetuum perseverat. Post Babylonicam enim captivitatem, a Zorobabel templum ædificatum est, et in eo diu sacrificatum est. ID. </span><span class="fk">Holocausta arietum. </span><span class="ft"> Potest et de illis accipi, qui, cum Dei præcepta despiciant, volunt illum multitudine sacrificiorum placare, et peccandi licentiam emere. Vel qui rapinam et avaritiam altari offerunt, et pauperibus tribuunt. </span><span class="fk">Nolui. </span><span class="ft"> Præterito utens, ostendit se nunquam Judæorum sacrificia amasse, sed propter significatum ad tempus sustinuisse: et vero sacrificio impleto, pro nihilo reputasse.</span></p>
  </aside>

  <aside id="FN12">
    <p class="f"><a class="notebackref" href="#IS1_12"><span class="notemark">§§§</span> 1:12</a> <span class="fk">Cum veniretis. </span><span class="ft"> ID. Hæc sacrificia non quæsivit Deus, quasi indigeret; sed ne dæmonibus immolarent, et ut per carnalia et typica ad spirituale et verum sacrificium facilius pervenirent. </span><span class="fk">Quis quæsivit? </span><span class="ft"> Audiant hoc Ebionitæ, qui post Christi passionem putant legem esse servandam audiant hoc eorum socii, qui Isrælitico tantum generi custodiendam decernunt.</span></p>
  </aside>

  <aside id="FN13">
    <p class="f"><a class="notebackref" href="#IS1_13"><span class="notemark">*</span> 1:13</a> <span class="fk">Neomeniam, </span><span class="ft"> etc, Festum novæ lunæ, quod celebrabant in principio mensium: </span><span class="fk">Neos, </span><span class="ft"> novum, </span><span class="fk">mene, </span><span class="ft"> luna; unde: </span><span class="fk">Buccinate Domino in neomenia tuba</span><span class="ft"> Psal. 80.. </span><span class="fk">Iniqui sunt cœtus vestri, </span><span class="ft"> etc. ID. Quia spirituales hostias non offerunt; unde: </span><span class="fk">Sacrificium Deo spiritus contribulatus</span><span class="ft"> Psalm. 50.. Vers. 14</span></p>
  </aside>

  <aside id="FN14">
    <p class="f"><a class="notebackref" href="#IS1_15"><span class="notemark">†</span> 1:15</a> <span class="fk">Manus enim vestræ plenæ sunt sanguine, </span><span class="ft"> etc. ID. Prophetarum et tandem Domini eorum, etc., usque ad in oratione dies noctesque invigilant.</span></p>
  </aside>

  <aside id="FN15">
    <p class="f"><a class="notebackref" href="#IS1_16"><span class="notemark">‡</span> 1:16</a> <span class="fk">Lavamini, </span><span class="ft"> etc. Quasi dicat: Hoc odivi: placet veritas Evangelii: </span><span class="fk">Lavamini, </span><span class="ft"> sanguine Christi, aqua baptismi. </span><span class="fk">Mundi estote, </span><span class="ft"> manentes in innocentia vitæ. Baptismus enim solum potest in remissionem peccati, unde: </span><span class="fk">Nisi quis renatus</span><span class="ft"> Joan. 3., etc. Et alibi: </span><span class="fk">Ite, docete omnes gentes, baptizantes eos in nomine Patris, </span><span class="ft"> etc. HIER., ubi supra. Ordo præcipuus, etc., usque ad sed etiam in conspectu Dei, quem nihil potest celari. </span><span class="fk">Quiescite agere perverse. </span><span class="ft"> ID. Illud Evangelii sonat, etc., usque ad quem sequuntur in Apocalypsi qui splendent candore virginitatis.</span></p>
  </aside>

  <aside id="FN16">
    <p class="f"><a class="notebackref" href="#IS1_17"><span class="notemark">§</span> 1:17</a> <span class="fk">Discite benefacere. </span><span class="ft"> ID. Non confisi naturæ, etc., usque ad magistrorum terenda sunt limina. </span><span class="fk">Quærite judicium, </span><span class="ft"> etc. ID. Victimis Judæorum Evangelica succedunt mandata. Pupillis et viduis providetur, ut securi de conjugibus et liberis martyres ad bella procedant.</span></p>
  </aside>

  <aside id="FN17">
    <p class="f"><a class="notebackref" href="#IS1_18"><span class="notemark">**</span> 1:18</a> <span class="fk">Ut coccinum, </span><span class="ft"> etc. ID. Idem est coccus et coccinum, et vermiculus, grande scilicet peccatum, et homicidium et adulterium, etc. Quod autem per nivem, hoc per lanam significatur purgatio, scilicet et ablutio peccatorum. </span><span class="fk">Quasi nix. </span><span class="ft"> Quia frigidi erunt contra incentiva vitiorum: </span><span class="fk">Et velut lana, </span><span class="ft"> quia vestiti contra frigus perfidiæ. </span><span class="fk">Lana alba, </span><span class="ft"> etc. ID. De qua fiat vestis Christi.</span></p>
  </aside>

  <aside id="FN18">
    <p class="f"><a class="notebackref" href="#IS1_19"><span class="notemark">††</span> 1:19</a> <span class="fk">Si volueritis et audieritis, </span><span class="ft"> etc. ID. Liberum arbitrium reservatur, etc., usque ad ad laudem Dei transiret religio. ID. Moraliter; anima fidelis et plena judicii, dum Deo obedit, Deus in ea habitat, qui est justificans justitia; si autem a Deo recedit non loco, sed merito, habitatur a malignis spiritibus, qui sunt homicidæ animarum.</span></p>
  </aside>

  <aside id="FN19">
    <p class="f"><a class="notebackref" href="#IS1_21"><span class="notemark">‡‡</span> 1:21</a> <span class="fk">Justitia. </span><span class="ft"> ID. Justitia, in Hebræo </span><span class="fk">sedek</span><span class="ft"> quod magis justum significat, ut intelligamus Dominum commoratum ea, de quo: </span><span class="fk">Justus autem, quid fecit? </span><span class="ft"> quod in Ezechiele per Oolibam significatur, quod interpretatur </span><span class="fk">tabernaculum, </span><span class="ft"> vel </span><span class="fk">tabernaculum meum in ea. </span></p>
  </aside>

  <aside id="FN20">
    <p class="f"><a class="notebackref" href="#IS1_22"><span class="notemark">§§</span> 1:22</a> <span class="fk">Argentum, </span><span class="ft"> etc. Clari scilicet et lucidi ad vitia sunt reversi. </span><span class="fk">In scoriam. </span><span class="ft"> ID. Scoria, Hebraice </span><span class="fk">siggim</span><span class="ft">: quod est rubigo metallorum, vel purgamenta et sordes quæ igne excoquuntur. </span><span class="fk">Vinum tuum, </span><span class="ft"> etc. Alii: </span><span class="fk">Caupones tui miscent vinum aqua. </span><span class="ft"> Symmachus: </span><span class="fk">Vinum tuum mixtum est aqua. </span><span class="ft"> Moraliter: </span><span class="fk">Vinum tuum mixtum est aqua: </span><span class="ft"> quia præcepta sanctæ Scripturæ, quibus corrigere debent auditores, ad illorum voluntatem emollit, sensu suo admisto vinum corrumpit. </span><span class="fk">Vinum tuum, </span><span class="ft"> etc. Hæretici quoque Evangelium corrumpunt, pessimi caupones, de vino aquam facientes, cum aquam in vinum verterit Dominus, quod miratur architriclinus: Et regina Saba, in convivio Salomonis collaudans pincernas et ministros vini.</span></p>
  </aside>

  <aside id="FN21">
    <p class="f"><a class="notebackref" href="#IS1_23"><span class="notemark">***</span> 1:23</a> <span class="fk">Socii furum. </span><span class="ft"> ID. Accipientes a Scribis et Pharisæis munera, quæ pauperibus auferebant. In passione quoque Domini, infideles fuerunt, nolentes credere in Christum; et socii furum, Scribarum scilicet et Pharisæorum et Judæ proditoris, </span><span class="fk">Socii furum, </span><span class="ft"> etc. Nos quoque debemus cavere ne ab illis accipiamus munera, qui de lacrymis pauperum congregant divitias, ne simus socii furum, et ne dicatur de nobis: </span><span class="fk">Si videbas furem, currebas cum eo, </span><span class="ft"> etc. </span><span class="fk">Sequuntur retributiones. </span><span class="ft"> ID. Quia amicos non putant, etc., usque ad id est, patienter tolera.</span></p>
  </aside>

  <aside id="FN22">
    <p class="f"><a class="notebackref" href="#IS1_24"><span class="notemark">†††</span> 1:24</a> <span class="fk">Fortis Isræl. </span><span class="ft"> ID. LXX: </span><span class="fk">Væ fortes Isræl, </span><span class="ft"> etc., usque ad vel moribus. </span><span class="fk">Heu ego. </span><span class="ft"> ID. Affectu pii patris eos licet inimicos plangit et percutit, quia pereunt et pœnitere nolunt. </span><span class="fk">Consolabor, </span><span class="ft"> etc. ID. Ultione consolatur, etc., usque ad in quo significat eos tormenta passuros.</span></p>
  </aside>

  <aside id="FN23">
    <p class="f"><a class="notebackref" href="#IS1_25"><span class="notemark">‡‡‡</span> 1:25</a> <span class="fk">Stannum tuum. </span><span class="ft"> ID. Falsam doctrinam Scribarum et Pharisæorum, quæ est similis veræ, sicut stannum argento. Et dabo puram et perfectam legis et Evangelii scientiam.</span></p>
  </aside>

  <aside id="FN24">
    <p class="f"><a class="notebackref" href="#IS1_26"><span class="notemark">§§§</span> 1:26</a> <span class="fk">Et restituam judices, </span><span class="ft"> etc. ID. Non solum post captivitatem, ut Zorobabel, Esdram, et alios, qui usque ad Hircanum præfuerunt populo; sed et post adventum Domini, Apostolos et alios Ecclesiæ doctores. </span><span class="fk">Civitas justi, urbs fidelis Sion, in judicio redimetur. </span><span class="ft"> Ecclesia in qua revocantur ad juste vivendum. Est enim civitas congregatio hominum ad juste vivendum.</span></p>
  </aside>

  <aside id="FN25">
    <p class="f"><a class="notebackref" href="#IS1_30"><span class="notemark">*</span> 1:30</a> <span class="fk">Velut quercus defluentibus. </span><span class="ft"> ID. Sicut a quercu ariditate concussa, etc., usque ad nec olera quidem affert, quæ infirmus manducet.</span></p>
  </aside>

  <aside id="FN26">
    <p class="f"><a class="notebackref" href="#IS2_2"><span class="notemark">*</span> 2:2</a> <span class="fk">In novissimis. </span><span class="ft"> HIER. De quibus Jacob, etc., </span><span class="fk">usque ad: crevit in montem magnum. </span><span class="fk">Mons. Montes, </span><span class="ft"> angeli, prophetæ, patriarchæ, apostoli, martyres, et alii qui miraculis effulserunt. </span><span class="fk">Colles, </span><span class="ft"> minores, a majoribus lumen accipientes. </span><span class="fk">Et elevabitur. </span><span class="ft"> ID. Super omnes sanctos, quia de plenitudine ejus omnes accipiunt de quibus: Montes in circumitu ejus qui a monte Christo montes dicuntur.</span></p>
  </aside>

  <aside id="FN27">
    <p class="f"><a class="notebackref" href="#IS2_3"><span class="notemark">†</span> 2:3</a> <span class="fk">Domum. </span><span class="ft"> ID. Quod ideo dicitur, ut Vetus Testamentum suscipiamus, non secundum Manichæum aliam quam domum Dei Jacob quæramus. </span><span class="fk">Vias suas, </span><span class="ft"> quas alii triverunt. Dominus quoque ascendens in montem docebat discipulos suos. Prius ergo discendæ viæ, post ambulandum in semitis. </span><span class="fk">De Sion. </span><span class="ft"> HIER. Non de Sina petra, sed de monte Sion, in quo Jerusalem, in qua templum et religio Dei. Dominus quoque in templo docuit quod non oportuit Propheta mori extra Jerusalem. </span><span class="fk">Lex et verbum. </span><span class="ft"> Sicut supra, verbum et legem simul posuit, ut principes audirent verbum, legem populus aure perciperet. Qui enim fecerit legem, perveniet ad verbum Dei; exibit lex de verbo quasi de fonte, ut alios irriget.</span></p>
  </aside>

  <aside id="FN28">
    <p class="f"><a class="notebackref" href="#IS2_4"><span class="notemark">‡</span> 2:4</a> <span class="fk">Et constabunt gladios suos. </span><span class="ft"> ID. Omne studium bellandi vertetur in pacem, etc., usque ad manducemus in tempore messionis, scilicet mortis.</span></p>
  </aside>

  <aside id="FN29">
    <p class="f"><a class="notebackref" href="#IS2_5"><span class="notemark">§</span> 2:5</a> <span class="fk">Domus Jacob, </span><span class="ft"> etc. ID. Post vocationem gentium et ostensionem montis Dei, invitat populum suum, qui est de Jacob, ut, exiens de tenebris infidelitatis, suscipiat lumen Christi. </span><span class="fk">In lumine. </span><span class="ft"> ID. </span><span class="fk">Dum lucem habetis, credite in lucem. Accedite ad eum, et illuminamini, </span><span class="ft"> etc. Quasi dicet: </span><span class="fk">Qui male agit, odit lucem: sed venite mecum, ambulemus in luce Domini, qui dicit: Ego sum lux mundi, </span><span class="ft"> etc. Vers. 6</span></p>
  </aside>

  <aside id="FN30">
    <p class="f"><a class="notebackref" href="#IS2_7"><span class="notemark">**</span> 2:7</a> <span class="fk">Repleta est terra. </span><span class="ft"> ID. Et Romanorum et Judæorum avaritia suggillatur; Græcæ enim et Latinæ testantur historiæ nihil utraque gente avarius esse: inter idola, avaritia condemnatur.</span></p>
  </aside>

  <aside id="FN31">
    <p class="f"><a class="notebackref" href="#IS2_8"><span class="notemark">††</span> 2:8</a> <span class="fk">Equis et innumerabiles. </span><span class="ft"> ID. Et hoc contra Dominum, qui multiplicari currus prohibuit et equos: hæc enim animalia data sunt ad adjuvandum, non ad superbiendum, unde et jumenta dicuntur.</span></p>
  </aside>

  <aside id="FN32">
    <p class="f"><a class="notebackref" href="#IS2_9"><span class="notemark">‡‡</span> 2:9</a> <span class="fk">Incurvavit se. </span><span class="ft"> Ubi quondam templum et religio Dei, ibi statua Adriani et idolum Jovis. </span><span class="fk">Non ergo. </span><span class="ft"> Non maledicit Isaias, sed benedicit, etc., usque ad et repleti sunt idolis, etc. </span><span class="fk">A facie timoris Domini. </span><span class="ft"> Ab ira judicii. </span><span class="fk">Et a gloria majestatis ejus. </span><span class="ft"> Quia </span><span class="fk">veniet cum potestate magna et majestate. </span></p>
  </aside>

  <aside id="FN33">
    <p class="f"><a class="notebackref" href="#IS2_11"><span class="notemark">§§</span> 2:11</a> <span class="fk">Oculi sublimis, </span><span class="ft"> etc. Hier. Nec divitiæ, nec potentia, nec nobilitas generis quemquam salvabit, omnibus superveniet una captivitas. Possunt et de judicii die hæc accipi, cum omnis creatura in conspectu Dei humiliabitur, et nihil se esse sentiet comparatione ejus. </span><span class="fk">Exaltabitur autem solus Dominus in die illa. </span></p>
  </aside>

  <aside id="FN34">
    <p class="f"><a class="notebackref" href="#IS2_12"><span class="notemark">***</span> 2:12</a> <span class="fk">Domini exercituum. </span><span class="ft"> Ubicunque de victoria, vel vindicta Domini loquitur; Dominum exercituum eum commemorat, ne dubitemus de ejus victoria, cujus tanta est potentia.</span></p>
  </aside>

  <aside id="FN35">
    <p class="f"><a class="notebackref" href="#IS2_14"><span class="notemark">†††</span> 2:14</a> <span class="fk">Montes excelsos. </span><span class="ft"> HIER. Pro varietate virtutum, alii bonorum montes, alii colles appellantur. Pro diversitate vitiorum, alii impiorum montes, allii colles, quibus dicitur: </span><span class="fk">Ego inducam super vos gladium, </span><span class="ft"> etc. </span><span class="fk">Et super omnem turrim. </span><span class="ft"> ID. Ad litteram: venientibus Romanis, et turres et muri funditus eversi sunt, etc., usque ad ne dogma perversum prævaleat veritati.</span></p>
  </aside>

  <aside id="FN36">
    <p class="f"><a class="notebackref" href="#IS2_16"><span class="notemark">‡‡‡</span> 2:16</a> <span class="fk">Naves. </span><span class="ft"> ID. Habuit Josaphat naves quas mittebat in Tharsis, etc., usque ad sunt et naves bonæ de quibus dicitur: </span><span class="fk">Qui descendunt mare in navi, </span><span class="ft"> etc. </span><span class="fk">Tharsis. </span><span class="ft"> ID. Cujuslibet maris, etc., usque ad si aliter dicitur, Syrum est.</span></p>
  </aside>

  <aside id="FN37">
    <p class="f"><a class="notebackref" href="#IS2_17"><span class="notemark">§§§</span> 2:17</a> <span class="fk">Incurvabitur omnis. </span><span class="ft"> ID.Allegorice.: humanus sermo rationabilis videtur, etc., usque ad ab eo quoque quo conficta erant penitus conterentur.</span></p>
  </aside>

  <aside id="FN38">
    <p class="f"><a class="notebackref" href="#IS2_18"><span class="notemark">*</span> 2:18</a> <span class="fk">Et idola penitus. </span><span class="ft"> Hoc in captivitate Chaldæorum, etc., usque ad hoc specialiter ad priorem sensum referendum est. BED. Ædificavit Salomon rem in Jerusalem Astaroth idolum Sydoniorum, etc., ubi ni fallor ostenditur quia Salomon nunquam perfecte pœnituit, quia idola quæ ædificaverat non delevit.</span></p>
  </aside>

  <aside id="FN39">
    <p class="f"><a class="notebackref" href="#IS2_20"><span class="notemark">†</span> 2:20</a> <span class="fk">Ut adoraret talpas. </span><span class="ft"> HIER. Non in re, sed sicut talpæ, etc., usque ad quibus ad veritatem pervenitur.</span></p>
  </aside>

  <aside id="FN40">
    <p class="f"><a class="notebackref" href="#IS2_22"><span class="notemark">‡</span> 2:22</a> <span class="fk">Quiescite ergo. </span><span class="ft"> Quia hæc evenient nisi quiescatis. Quiescite ergo ne sæviatis in Christum, qui purus homo videtur: quia spirat naribus et vivit sicut alii homines. </span><span class="fk">Excelsus. Excelsus super omnes gentes Dominus. Et ipse fundavit eam Altissimus</span><span class="ft"> Psal. CXII, 89.. Hebræum tamen </span><span class="fk">excelsum</span><span class="ft"> significat, non </span><span class="fk">excelsus. </span><span class="ft"> Ipse est enim ipsa altitudo, non tantummodo altus.</span></p>
  </aside>

  <aside id="FN41">
    <p class="f"><a class="notebackref" href="#IS3_1"><span class="notemark">*</span> 3:1</a> <span class="fk">Ecce enim. </span><span class="ft"> Hucusque de judicio dici putant, etc., usque ad postquam omnes gratiæ donationes a Judæis ablatæ sunt.</span></p>
  </aside>

  <aside id="FN42">
    <p class="f"><a class="notebackref" href="#IS3_2"><span class="notemark">†</span> 3:2</a> <span class="fk">Virum bellatorem. </span><span class="ft"> HIER. Non est apud Judæos qui pro lege bellet qui secundum eam judicet: omnes enim vani et stulti sunt. </span><span class="fk">Et ariolum. </span><span class="ft"> Quia aliquando vera ariolantur ut Balaam, et divini quinque urbium Palæstinorum, quorum consilio arca Domini remissa est, quasi diceret: Et veri prophetæ et falsi auferentur a Judæis. </span><span class="fk">Senem. </span><span class="ft"> Quem LXX presbyterum transtulerunt, etc., usque ad quia presbyteros audire noluit.</span></p>
  </aside>

  <aside id="FN43">
    <p class="f"><a class="notebackref" href="#IS3_3"><span class="notemark">‡</span> 3:3</a> <span class="fk">Prudentem. </span><span class="ft"> Doctorem vel auditorem, etc., usque ad qui discernerent quo spiritu prophetæ loquerentur. </span><span class="fk">De architectis. </span><span class="ft"> Ipse Christus fabri Filius dicitur: et in Paralipomenonis vallem artificum legimus. Ibi quippe erant artifices quos non inflabat scientia, sed humilem Christum sequebantur.</span></p>
  </aside>

  <aside id="FN44">
    <p class="f"><a class="notebackref" href="#IS3_4"><span class="notemark">§</span> 3:4</a> <span class="fk">Et dabo. pueros. </span><span class="ft"> HIER. Cum cætera in persona, etc., usque ad prohibet Apostolus episcopum eligi neophytum, ne superbiat sicut diabolus. </span><span class="fk">Effeminati. </span><span class="ft"> LXX, illusores, etc., usque ad sanctus Ecclesiæ status confunditur.</span></p>
  </aside>

  <aside id="FN45">
    <p class="f"><a class="notebackref" href="#IS3_6"><span class="notemark">**</span> 3:6</a> <span class="fk">Apprehendet. </span><span class="ft"> ID. Ad litteram, etc., usque ad et ruina nostra tuo sustentetur auxilio.</span></p>
  </aside>

  <aside id="FN46">
    <p class="f"><a class="notebackref" href="#IS3_7"><span class="notemark">††</span> 3:7</a> <span class="fk">Respondebit. </span><span class="ft"> ID. Hoc in Hebræo non est, sed de LXX hoc additur. Secundum Hebræum enim ita jungitur: </span><span class="fk">In die illa dicet: </span><span class="fk">Non sum medicus. </span><span class="ft"> Non statim multitudinis judicio acquiescamus, etc., </span><span class="fk">usque ad: Ne quæras judex fieri, ne forte non possis offerre iniquitates</span><span class="ft"> Eccl. 7..</span></p>
  </aside>

  <aside id="FN47">
    <p class="f"><a class="notebackref" href="#IS3_8"><span class="notemark">‡‡</span> 3:8</a> <span class="fk">Ruit enim Jerusalem. </span><span class="ft"> Ex persona Prophetæ. Quasi dicat: Ideo non invenient qui velit eis subvenire, quia Dominum blasphemaverunt, dicentes: </span><span class="fk">Dæmonium habes</span><span class="ft"> Joan. 8., et hujusmodi. </span><span class="fk">Quia lingua. </span><span class="ft"> Quamvis Romani quantum ad se pro tributo quod negabatur, in obsidionem venerunt, tamen præcipue mors Domini causa fuit.</span></p>
  </aside>

  <aside id="FN48">
    <p class="f"><a class="notebackref" href="#IS3_9"><span class="notemark">§§</span> 3:9</a> <span class="fk">Agnitio. </span><span class="ft"> Agnoscent propter peccata sua hoc contigisse, vel ante oculos mentis semper peccata sua habebunt. </span><span class="fk">Væ animæ eorum. </span><span class="ft"> ID. LXX: </span><span class="fk">Væ animæ eorum, quoniam cogitaverunt consilium pessimum contra semetipsos, dicentes: Alligemus justum, quoniam inutilis est nobis</span><span class="ft"> Sap. 1.. ID. Caveamus ergo ne simus exactores in populo; ne juxta impium Porphyrium matronæ et mulieres sint noster senatus, quæ dominentur in Ecclesiis, et de sacerdotali gradu favor judicet feminarum.</span></p>
  </aside>

  <aside id="FN49">
    <p class="f"><a class="notebackref" href="#IS3_12"><span class="notemark">***</span> 3:12</a> <span class="fk">Et viam gressuum, </span><span class="ft"> etc. ID. Ille est ergo doctor ecclesiasticus, etc., usque ad de qua: </span><span class="fk">Ego sum via, veritas, et vita</span><span class="ft"> Joan. 14..</span></p>
  </aside>

  <aside id="FN50">
    <p class="f"><a class="notebackref" href="#IS3_13"><span class="notemark">†††</span> 3:13</a> <span class="fk">Stat ad judicandum. </span><span class="ft"> ID. Jam quasi iratus, etc., usque ad contra principes et presbyteros venit ut judicet, dans eis locum defensionis.</span></p>
  </aside>

  <aside id="FN51">
    <p class="f"><a class="notebackref" href="#IS3_14"><span class="notemark">‡‡‡</span> 3:14</a> <span class="fk">Vos enim depasti. </span><span class="ft"> ID. Reor hoc fuisse inter senes et principes veteris populi, quod inter presbyteros et episcopos nostri temporis. </span><span class="fk">Vineam meam. </span><span class="ft"> ID. Vineam de Ægypto transtulisti. </span><span class="fk">Vinea Domini Sabaoth domus Isræl est</span><span class="ft"> Psal. 79..</span></p>
  </aside>

  <aside id="FN52">
    <p class="f"><a class="notebackref" href="#IS3_15"><span class="notemark">§§§</span> 3:15</a> <span class="fk">Quare atteritis populum meum? </span><span class="ft"> Nostri quoque principes, etc., usque ad suas vel suorum divitias esse faciunt.</span></p>
  </aside>

  <aside id="FN53">
    <p class="f"><a class="notebackref" href="#IS3_16"><span class="notemark">*</span> 3:16</a> <span class="fk">Pro eo quod elevatæ. </span><span class="ft"> Hoc ad uxores Scribarum et Pharisæorum præcipue, et ad alias quoque potest referri: ob quarum delicias et luxum viri earum pauperes exspoliabant. Ne se ergo immunes existimarent a peccato, dicit Dominus: </span><span class="fk">Pro eo, </span><span class="ft"> etc.</span></p>
  </aside>

  <aside id="FN54">
    <p class="f"><a class="notebackref" href="#IS3_17"><span class="notemark">†</span> 3:17</a> <span class="fk">Decalvabit. </span><span class="ft"> Quod occultum est patebit, et fœda calvities apparebit. Nihil enim opertum est quod non reveletur.</span></p>
  </aside>

  <aside id="FN55">
    <p class="f"><a class="notebackref" href="#IS3_18"><span class="notemark">‡</span> 3:18</a> <span class="fk">In die illa, </span><span class="ft"> scilicet Babylonicæ captivitatis, vel verius quando capti sunt a Romanis, et omnia ornamenta perdiderunt. </span><span class="fk">Calceamentorum. </span><span class="ft"> Quæ in solitudine non sunt attrita, etc., usque ad ut pro munditia matronali, terræ spurcitia vertatur.</span></p>
  </aside>

  <aside id="FN56">
    <p class="f"><a class="notebackref" href="#IS3_21"><span class="notemark">§</span> 3:21</a> <span class="fk">Annulos. </span><span class="ft"> Quibus signamur ad malitiam Christi, quem Pater signavit. Filius quoque prodigus cum stola annulum recepit, et calceamenta. </span><span class="fk">Gemmas in fronte. </span><span class="ft"> Quibus ora nostra decorantur et caput.</span></p>
  </aside>

  <aside id="FN57">
    <p class="f"><a class="notebackref" href="#IS3_22"><span class="notemark">**</span> 3:22</a> <span class="fk">Linteamina. </span><span class="ft"> HIER. Ut latis in Domino perfruamur deliciis.</span></p>
  </aside>

  <aside id="FN58">
    <p class="f"><a class="notebackref" href="#IS3_23"><span class="notemark">††</span> 3:23</a> <span class="fk">Vittas. </span><span class="ft"> Quæ animum huc illucque fluentem constringunt. </span><span class="fk">Theristra. </span><span class="ft"> Vestis muliebris tenuissima, et visui pervia, æstati idonea, et inde nominatur: theria enim æstas dicitur.</span></p>
  </aside>

  <aside id="FN59">
    <p class="f"><a class="notebackref" href="#IS3_24"><span class="notemark">‡‡</span> 3:24</a> <span class="fk">Fascia pectorali cilicium. </span><span class="ft"> Qua castigantur ubera, ne exuberent.</span></p>
  </aside>

  <aside id="FN60">
    <p class="f"><a class="notebackref" href="#IS3_26"><span class="notemark">§§</span> 3:26</a> <span class="fk">Et mœrebunt atque. </span><span class="ft"> Quicunque locum suum diabolo dederit, et cor suum omni custodia non servaverit, lugebunt portæ ejus, et absente sponso, semper in luctu erit, et corruens in pulvere sedebit. </span><span class="fk">Lugebunt portæ ejus, et desolata in terra sedebit. </span><span class="ft"> Metonomicos, judices, reges, principes qui solebant sedere in porta.</span></p>
  </aside>

  <aside id="FN61">
    <p class="f"><a class="notebackref" href="#IS4_1"><span class="notemark">*</span> 4:1</a> <span class="fk">Et apprehendent septem. </span><span class="ft"> HIER. Cum Nabuchodonosor Sedeciam regem, etc., usque ad hoc loco plures possumus intelligere. </span><span class="fk">Septem mulieres. </span><span class="ft"> ID. Septem dona Spiritus sancti: </span><span class="fk">Spiritus sapientiæ et intellectus, spiritus consilii et fortitudinis, spiritus scientiæ et pietatis, et replebit eum Spiritus timoris Domini. </span><span class="ft"> Quæ mulieres dicuntur, quia nemo generatur Deo, nisi per Spiritum: et pluraliter, quia plura sunt dona, cum Spiritus unus. </span><span class="fk">Panem nostrum. </span><span class="ft"> Panis noster Christus est, virga de radice Jesse, et flos; mulierum panis Pater est, sicut et Christi, qui ait: </span><span class="fk">Meus cibus est, ut faciam voluntatem Patris mei</span><span class="ft"> Joan. 4.. </span><span class="fk">Panem nostrum comedemus, </span><span class="ft"> corpus Christi. </span><span class="fk">Vestimentis nostris operiemur. </span><span class="ft"> Ornamentis virtutum. </span><span class="fk">Invocetur nomen tuum. </span><span class="ft"> A Christo dicamur Christiani. </span><span class="fk">Aufer opprobrium. </span><span class="ft"> Quod patimur a Judæis tanquam sine Deo, etc., usque ad sæpe cogamur mutare hospitium. </span><span class="fk">Aufer. </span><span class="ft"> Quia consurgent contra sapientiam falsæ doctrinæ, et contra cæteras mulieres, id est, virtutes: unicuique suum insurgit contrarium, cum nomen earum falsæ virtutes subripiunt.</span></p>
  </aside>

  <aside id="FN62">
    <p class="f"><a class="notebackref" href="#IS4_5"><span class="notemark">†</span> 4:5</a> <span class="fk">Nubem, </span><span class="ft"> id est, obumbrationem Spiritus, in prosperis ne eleventur, sicut filiis Isræl nubes in die erat, ignis in nocte. </span><span class="fk">Et fumum, </span><span class="ft"> etc. HIER. Unde: </span><span class="fk">Domus impleta est fumo</span><span class="ft"> Exod. 13.; et alibi: </span><span class="fk">Qui tangit montes, et fumigant</span><span class="ft"> Psal. 103.. </span><span class="fk">Super omnem enim. </span><span class="ft"> Plurimi Judæorum, etc., usque ad nos autem ad primum Christi adventum.</span></p>
  </aside>

  <aside id="FN63">
    <p class="f"><a class="notebackref" href="#IS5_1"><span class="notemark">*</span> 5:1</a> <span class="fk">Cantabo dilecto, </span><span class="ft"> etc. HIER. Canticum aliquando in lætitia, aliquando in tristitia, ut hoc, scilicet quod ille composuit, qui videns civitatem flevit, dicens: </span><span class="fk">Quia si cognovisses et tu, </span><span class="ft"> etc. Luc. 19..</span></p>
  </aside>

  <aside id="FN64">
    <p class="f"><a class="notebackref" href="#IS5_2"><span class="notemark">†</span> 5:2</a> <span class="fk">Vineam electam. </span><span class="ft"> ID. Alia editio, vineam Sorec, quod est genus vitis optimæ, uberrimæ perpetuis fructibus; cuncta quæ de vinea dicuntur, ad statum animæ referuntur, quæ a Deo plantata non attulit uvas, sed labruscas: et tradita est bestiis conculcanda, nec imbrem doctrinæ suscepit, quia dona præterita contempsit.</span></p>
  </aside>

  <aside id="FN65">
    <p class="f"><a class="notebackref" href="#IS5_3"><span class="notemark">‡</span> 5:3</a> <span class="fk">Nunc ergo habitatores, </span><span class="ft"> etc. Similiter Nathan David interrogat, ut de se tanquam de alio sententiam proferat.</span></p>
  </aside>

  <aside id="FN66">
    <p class="f"><a class="notebackref" href="#IS5_4"><span class="notemark">§</span> 5:4</a> <span class="fk">An quod exspectavi, </span><span class="ft"> etc.? Hoc secundum quosdam supra apud se dixit, hic vero quod cogitaverat, alios interrogat.</span></p>
  </aside>

  <aside id="FN67">
    <p class="f"><a class="notebackref" href="#IS5_5"><span class="notemark">**</span> 5:5</a> <span class="fk">Et nunc ostendam vobis. </span><span class="ft"> Quasi diceret: Quia non vultis respondere, ergo respondebo pro vobis. </span><span class="fk">Auferam, </span><span class="ft"> etc. Ut scilicet qui Deum non senserunt per beneficia, sentiant per supplicia, et ideo minatur pœnam, ut convertantur ad pœnitentiam.</span></p>
  </aside>

  <aside id="FN68">
    <p class="f"><a class="notebackref" href="#IS5_6"><span class="notemark">††</span> 5:6</a> <span class="fk">Et nubibus. </span><span class="ft"> ID. Quæ sub Elia, etc., usque ad quando nec prophetas habuerunt, et apostolos repulerunt.</span></p>
  </aside>

  <aside id="FN69">
    <p class="f"><a class="notebackref" href="#IS5_7"><span class="notemark">‡‡</span> 5:7</a> <span class="fk">Domus Isræl, </span><span class="ft"> etc. ID. Ex quo divisum est regnum, etc., usque ad quia Christus ex eis natus est. </span><span class="fk">Ecce clamor. </span><span class="ft"> Quo vociferatus est contra Dominum et clamavit, dicens: Tolle, tolle, crucifige; vel, clamorem pro justitia fecerunt, quia Christum interfecerunt, cujus sanguis clamat ad Dominum: </span><span class="fk">Vox sanguis fratris tui Abel clamat ad me de terra</span><span class="ft"> Gen. 4..</span></p>
  </aside>

  <aside id="FN70">
    <p class="f"><a class="notebackref" href="#IS5_8"><span class="notemark">§§</span> 5:8</a> <span class="fk">Væ qui conjungitis. </span><span class="ft"> Hoc specialiter ad Judæos qui avarissimi, etc., usque ad donec deficiat terra, sensus scilicet, et sermo humanus.</span></p>
  </aside>

  <aside id="FN71">
    <p class="f"><a class="notebackref" href="#IS5_9"><span class="notemark">***</span> 5:9</a> <span class="fk">In auribus. </span><span class="ft"> ID. Quasi diceret propheta: Hæc verba interioribus auribus audivi, quæ sunt Domini exercituum. </span><span class="fk">Nisi domus, </span><span class="ft"> etc. Pompa scilicet, et structura hæreticorum, usque ad qui ad comparationem multiplicis numeri unione constringitur.</span></p>
  </aside>

  <aside id="FN72">
    <p class="f"><a class="notebackref" href="#IS5_10"><span class="notemark">†††</span> 5:10</a> <span class="fk">Decem enim jugera. </span><span class="ft"> ID. Sterilitas terræ, quæ captivitatem secutura est, ostenditur.</span></p>
  </aside>

  <aside id="FN73">
    <p class="f"><a class="notebackref" href="#IS5_11"><span class="notemark">‡‡‡</span> 5:11</a> <span class="fk">Væ qui consurgitis. </span><span class="ft"> Quasi diceret: Captivitas imminet, etc., usque ad non intelligunt in se opera Domini.</span></p>
  </aside>

  <aside id="FN74">
    <p class="f"><a class="notebackref" href="#IS5_17"><span class="notemark">§§§</span> 5:17</a> <span class="fk">Et pascentur agni. </span><span class="ft"> ID. Juxta historiam idem est quod supra, regionem vestram alieni devorant coram vobis. </span><span class="fk">Advenæ: Auferetur a vobis regnum Dei, </span><span class="ft"> etc. De toto enim orbe congregata, etc., usque ad ut loca taurorum occuparent agni.</span></p>
  </aside>

  <aside id="FN75">
    <p class="f"><a class="notebackref" href="#IS5_18"><span class="notemark">*</span> 5:18</a> <span class="fk">Væ qui trahitis. </span><span class="ft"> Hæc ad principes Judæorum, etc., usque ad anathematizant vocabulum Christianorum. </span><span class="fk">In funiculis vanitatis. </span><span class="ft"> ID. In quibus erant, etc., usque ad tanquam solidissimis vinculis tenemur.</span></p>
  </aside>

  <aside id="FN76">
    <p class="f"><a class="notebackref" href="#IS5_19"><span class="notemark">†</span> 5:19</a> <span class="fk">Væ qui dicitis. </span><span class="ft"> ID. Hoc specialiter contra Judæos qui Barrabam elegerunt, Christum condemnaverunt; generaliter ad omnes qui injustum justificant, justum condemnant. </span><span class="fk">Malum, tenebras, amarum, </span><span class="ft"> in simili significatione et figura ponuntur. In Barraba diabolum intelligimus, de quo: </span><span class="fk">Libera nos a malo. </span></p>
  </aside>

  <aside id="FN77">
    <p class="f"><a class="notebackref" href="#IS5_21"><span class="notemark">‡</span> 5:21</a> <span class="fk">Væ qui sapientes estis. </span><span class="ft"> Despecta Dei sapientia, etc., usque ad nec intrant ad Christum, nec permittunt intrare.</span></p>
  </aside>

  <aside id="FN78">
    <p class="f"><a class="notebackref" href="#IS5_22"><span class="notemark">§</span> 5:22</a> <span class="fk">Ebrietatem. </span><span class="ft"> Vinum continet omne vitium. Ebrietas quæ Hebraice sicera significat omnia quæ statum mentis evertunt. Ex abundantia panis et vini peccatum Sodomorum crevit.</span></p>
  </aside>

  <aside id="FN79">
    <p class="f"><a class="notebackref" href="#IS5_23"><span class="notemark">**</span> 5:23</a> <span class="fk">Qui justificatis impium pro muneribus. </span><span class="ft"> Supra dictum est, quia pro uvis attulerunt spinas, et fenum, et ligna, et stipulas, et vepres arsuros, quia non tantum ista fecerunt, sed et legem abjecerunt, et eloquium Dei blasphemaverunt. De quibus: </span><span class="fk">De Sion exibit lex, et verbum Domini de Jerusalem. </span></p>
  </aside>

  <aside id="FN80">
    <p class="f"><a class="notebackref" href="#IS5_24"><span class="notemark">††</span> 5:24</a> <span class="fk">Radix eorum. </span><span class="ft"> ID. Prava cogitatio, ex qua procedit opus tanquam germen.</span></p>
  </aside>

  <aside id="FN81">
    <p class="f"><a class="notebackref" href="#IS5_25"><span class="notemark">‡‡</span> 5:25</a> <span class="fk">Ideo iratus. </span><span class="ft"> ID. Notandum quod non exprobrat idololatriam et cætera peccata, sed quod abjecerunt legem Evangelii, et blasphemaverunt sanctum sermonem Domini: qui iratus fuerat contra principes et potentes, qui erant sapientes sibi et munera sequentes; quos devoravit lingua ignis, ut potentes potenter tormenta patiantur. </span><span class="fk">Iratus est. </span><span class="ft"> ID. Non quod humanis subjaceat passionibus; sed qui delinquimus, nisi Dominum irascentem audierimus, non timemus. </span><span class="fk">Et percussit, </span><span class="ft"> etc. Futura quasi præterita dicit prophetali certitudine.</span></p>
  </aside>

  <aside id="FN82">
    <p class="f"><a class="notebackref" href="#IS5_26"><span class="notemark">§§</span> 5:26</a> <span class="fk">Et sibilabit ad eum de finibus terræ, </span><span class="ft"> etc. ID. Hebræi hunc locum de Babyloniis intelligunt, etc., usque ad affectu se jungit populo, et ait:</span></p>
  </aside>

  <aside id="FN83">
    <p class="f"><a class="notebackref" href="#IS5_30"><span class="notemark">***</span> 5:30</a> <span class="fk">Aspiciemus. </span><span class="ft"> Non ausi respicere cœlum, cujus habitatorem Deum offendimus, et lux nostra, quam semper habebamus in Deo, tribulationum caligine obscurata est.</span></p>
  </aside>

  <aside id="FN84">
    <p class="f"><a class="notebackref" href="#IS6_1"><span class="notemark">*</span> 6:1</a> <span class="fk">In anno, </span><span class="ft"> etc. HIER. Ozias ipse est Azarias, etc., usque ad cadens in faciem, excelsa voce clamat ad Dominum. </span><span class="fk">Rex Ozias. </span><span class="ft"> Rex, scilicet leprosus, qui sacerdotium usurpavit. </span><span class="fk">Vidi Dominum. </span><span class="ft"> Christum scilicet. Visus est Filius in habitu regnantis; locutus est Spiritus sanctus propter consortium majestatis, unitatemque substantiæ. </span><span class="fk">Super solium excelsum, </span><span class="ft"> etc. HIER. Qui videt Dominum regnantem in cœlestibus virtutibus, videt eum super solium excelsum et elevatum, quæ sunt Throni et Dominationes, etc. Quidam dicunt seraphim virtutes in cœlo Deo assistentes et laudantes, quæ in ministeria mittuntur maxime ad eos qui purgatione indigent, et propter peccata aliqua ex parte suppliciis. ID. Cherubim, multitudo scientiæ, super quos Dominus in modum aurigæ sedere ostenditur, unde: </span><span class="fk">Qui sedes super cherubim, </span><span class="ft"> etc. Seraphim autem præter hunc locum in Scripturis canonicis me legisse non memini. Errant ergo qui in precibus solent scribere: Qui sedes super cherubim et seraphim.</span></p>
  </aside>

  <aside id="FN85">
    <p class="f"><a class="notebackref" href="#IS6_2"><span class="notemark">†</span> 6:2</a> <span class="fk">Stabant. </span><span class="ft"> ID. Id est, stant assistentia Deo; volant demonstrantia Deum; nudant quasi medietatem; non manifestant quæ velata sunt; non velant, quæ nota sunt. </span><span class="fk">Sex alæ uni. </span><span class="ft"> ID. Victorinus duodecim apostolos intelligit. Nos autem duodecim lapides altaris quos ferrum non tetigit, et duodecim gemmas in diademate sacerdotis. ID. Alas habere dicuntur angeli, quia in superioribus commorantur, vel propter velocem in omnibus discursum, sicut et venti alati dicuntur. </span><span class="fk">Duabus velabant faciem ejus. </span><span class="ft"> Ante hæc quæ fuerunt nescio, etc., usque ad angeli quoque et prædicatores nihil inde docent; similiter: </span><span class="fk">Velabant pedes. </span><span class="ft"> HIER. Quid post hunc mundum futurum sit ignoramus: media tamen, quæ sex diebus vel ætatibus facta sunt, vel fiunt; cognoscimus tantum </span><span class="fk">Duabus velabant, </span><span class="ft"> quia de præsenti tantummodo notitiam habemus. ID. Hebræus meus longe alia via ingressus est, etc., usque ad et tunc vere purgatus labiis, dixi ad Dominum: </span><span class="fk">Ecce ego, mitte me. </span></p>
  </aside>

  <aside id="FN86">
    <p class="f"><a class="notebackref" href="#IS6_3"><span class="notemark">‡</span> 6:3</a> <span class="fk">Et clamabant. </span><span class="ft"> ID. Non leviter dicunt, sed salutarem omnibus confessionem clamore pronuntiant: Sanctus, sanctus, sanctus, quia et ipsa, scilicet seraphim sancta: sanctius enim his nihil est: mirantur autem quod Filius tantum se humiliaverit et crucem subierit, et terrenis innotuerit. </span><span class="fk">Sanctus, sanctus, </span><span class="ft"> etc. Mysterium Trinitatis. In utroque Testamento Trinitas prædicatur, Dominus Christus, scilicet qui hic quatuor litterarum est, quod proprie de Deo ponitur: Iod, He, Iod, He; id est, duo </span><span class="fk">ia, </span><span class="ft"> quæ duplicata ineffabile nomen Dei faciunt. </span><span class="fk">Plena est omnis terra. </span><span class="ft"> ID. Et implebitur, etc., usque ad post duos et quadraginta annos a passione Domini.</span></p>
  </aside>

  <aside id="FN87">
    <p class="f"><a class="notebackref" href="#IS6_4"><span class="notemark">§</span> 6:4</a> <span class="fk">Superliminaria. </span><span class="ft"> In Veteri Testamento locutus est Dominus, etc., usque ad quem capientes dicimus: </span><span class="fk">Ex parte cognoscimus, et ex parte prophetamus</span><span class="ft"> I Cor. 13..</span></p>
  </aside>

  <aside id="FN88">
    <p class="f"><a class="notebackref" href="#IS6_5"><span class="notemark">**</span> 6:5</a> <span class="fk">Pollutus. </span><span class="ft"> ID. Hoc dicit pro societate populi, cum quo cogebatur loqui. Noxium est cum peccatoribus vivere. </span><span class="fk">Ego habito. </span><span class="ft"> Nota cum peccatoribus non esse morandum. </span><span class="fk">Et regem Dominum exercituum vidi oculis meis: et volavit ad me unus. </span><span class="ft"> Sic Abraham postquam vidit Dominum et vocem ejus audivit, se cinerem et pulverem esse confitetur, quia quantacunque sit hominum dignitas, vilescit in comparatione ejus.</span></p>
  </aside>

  <aside id="FN89">
    <p class="f"><a class="notebackref" href="#IS6_6"><span class="notemark">††</span> 6:6</a> <span class="fk">De seraphim. </span><span class="ft"> ID. Seraphim per </span><span class="fk">m, </span><span class="ft"> in masculino genere per </span><span class="fk">n, </span><span class="ft"> in neutro genere plurali dicimus. Seraphim tamen singulariter dici potest, sicut cherubim et cherub. </span><span class="fk">Et in manu ejus. </span><span class="ft"> Id est, operatione ejus, id est Christi. Calculus, id est, charitas, quem forcipe, id est doctrina duorum Testamentorum, de altari tulerat, et Isaiæ in exemplum posuerat. </span><span class="fk">Calculus. </span><span class="ft"> ID. LXX: carbunculus, lapis ignitus, qui propter flammeum colorem igneus dicitur. </span><span class="fk">Forcipe. </span><span class="ft"> ID. Hæc est scala Jacob gladius bis acutus, etc., usque ad Dei sermonem duplici acie præceptorum comprehendens. </span><span class="fk">De altari. </span><span class="ft"> Quod Joannes vidit in Apocalypsi, quod est plenum calculis ignitis, quibus possunt peccata purgari.</span></p>
  </aside>

  <aside id="FN90">
    <p class="f"><a class="notebackref" href="#IS6_7"><span class="notemark">‡‡</span> 6:7</a> <span class="fk">Ecce tetigi labia tua: </span><span class="ft"> unde: </span><span class="fk">Quid detur tibi aut quid adjiciatur tibi ad linguam dolosam? Sagittæ potentis acutæ cum carbonibus desolatoriis</span><span class="ft"> Psal. 119.. Hic est sermo Dei, de quo dicitur: Habes carbones ignis, sedebis super eos, hi erunt tibi in adjutorium. </span><span class="fk">Et auferetur iniquitas. </span><span class="ft"> ID. Jeremias, qui puer erat, ideo pene immunis a peccato solius manus attactu purgatur. Ad Isaiam vero qui dicit: Vir pollutus labiis ego sum, angelus cum calculo mittitur.</span></p>
  </aside>

  <aside id="FN91">
    <p class="f"><a class="notebackref" href="#IS6_8"><span class="notemark">§§</span> 6:8</a> <span class="fk">Quem mittam? </span><span class="ft"> Non cogit, sed voluntatem quærit: voluntas enim sola præmium meretur. Isaias autem, tanquam purgatus, offert se spontaneus. </span><span class="fk">Mitte me. </span><span class="ft"> ID. Putat se bonum nuntiaturum, etc., usque ad non temeritatis esse, sed obedientiæ, quod se obtulerit.</span></p>
  </aside>

  <aside id="FN92">
    <p class="f"><a class="notebackref" href="#IS6_9"><span class="notemark">***</span> 6:9</a> <span class="fk">Audite audientes. </span><span class="ft"> ID. Lucas secundum LXX in Actibus apostolorum: </span><span class="fk">Aure audietis et non intelligetis, </span><span class="ft"> etc., usque ad et magis Græcis quam Hebraicis utitur testimoniis.</span></p>
  </aside>

  <aside id="FN93">
    <p class="f"><a class="notebackref" href="#IS6_10"><span class="notemark">†††</span> 6:10</a> <span class="fk">Excæca, </span><span class="ft"> etc. ID. Cui simile, etc., usque ad nec est Dei crudelitas, sed misericordia, infidelibus excæcatis, humiles illuminare. </span><span class="fk">Et convertatur. </span><span class="ft"> Quamvis grave peccatum sit, si convertatur quis, potest salvari: sed hi pro magnitudine sceleris, pœnitentia sunt indigni.</span></p>
  </aside>

  <aside id="FN94">
    <p class="f"><a class="notebackref" href="#IS6_13"><span class="notemark">‡‡‡</span> 6:13</a> <span class="fk">Et adhuc. </span><span class="ft"> Et pro, id est, adhuc ex ea gente decimatio, quasi adhuc decima pars illius gentis remanebit. </span><span class="fk">Et erit. </span><span class="ft"> Sub Adriano, Judæa iterum vastata est, quinquagesimo vero anno post captivitatem Romanorum. Prohibiti enim sunt publicis legibus Judæam intrare.</span></p>
  </aside>

  <aside id="FN95">
    <p class="f"><a class="notebackref" href="#IS7_1"><span class="notemark">*</span> 7:1</a> <span class="fk">Et factum est in diebus Achaz, </span><span class="ft"> etc. HIER. Quæ scripta sunt usque ad hunc locum sub Ozia et Joathan filio ejus, visa sunt; sequuntur sub Achaz rege impiissimo, qui a Deo derelictus ab inimicis expugnatur. </span><span class="fk">Achaz. </span><span class="ft"> Qui clausit januas templi et Baalim adoravit, filium suum idolo consecravit, altare æneum abstulit, et altare idolorum in templo posuit. Jure ergo a Domino derelictus est: </span><span class="fk">Et surrexerunt adversus eum inimici</span><span class="ft"> II Par. 28.. </span><span class="fk">Ascendit, </span><span class="ft"> secundo. Primo enim Assyrii de tribu Juda, etc., usque ad facti sunt amici Herodes et Pilatus in passione Christi.</span></p>
  </aside>

  <aside id="FN96">
    <p class="f"><a class="notebackref" href="#IS7_3"><span class="notemark">†</span> 7:3</a> <span class="fk">Derelictus est. </span><span class="ft"> A fratre suo Rabsace, qui ad Assyrios transierat, ut tradunt Hebræi. </span><span class="fk">Jasub filius tuus. </span><span class="ft"> ID. Qui interpretatur </span><span class="fk">reliquus comes et convertens, </span><span class="ft"> qui populus Juda de manibus duorum regum liberandus erat. </span><span class="fk">In via. </span><span class="ft"> Ibi Rabsaces, postea ex præcepto Sennacherib, Dei populum blasphemavit.</span></p>
  </aside>

  <aside id="FN97">
    <p class="f"><a class="notebackref" href="#IS7_4"><span class="notemark">‡</span> 7:4</a> <span class="fk">Duabus caudis. </span><span class="ft"> Duæ caudæ, etc., usque ad et ductus cum decem tribubus in montes Medorum et Persarum.</span></p>
  </aside>

  <aside id="FN98">
    <p class="f"><a class="notebackref" href="#IS7_6"><span class="notemark">§</span> 7:6</a> <span class="fk">Tabeel. </span><span class="ft"> ID. Tabeel bonus Deus, quasi dicat: Ibi ponamus idolum Dei nostri, vel ad litteram, Filium hominis sic vocat.</span></p>
  </aside>

  <aside id="FN99">
    <p class="f"><a class="notebackref" href="#IS7_8"><span class="notemark">**</span> 7:8</a> <span class="fk">Adhuc sexaginta, </span><span class="ft"> etc. Quasi diceret: Interim contenti erunt finibus suis, et Damasco tanquam metropoli Syriæ imperabit Rasim, et caput civitatum Ephraim Samaria erit, et in ea interim regnabit filius Romeliæ. </span><span class="fk">Sexaginta quinque anni. </span><span class="ft"> A vicesimo sexto anno regni Oziæ, quando lepra percussus est, ex tunc Joathan filius ejus regnavit septem et viginti annis, patre adhuc vivente. Post mortem ejus annis sexdecim, post quem Achaz aliis sexdecim, postea regnante Ezechia sex annis. Ephraim, id est, decem tribus in captivitatem ductæ, cessarunt esse populus.</span></p>
  </aside>

  <aside id="FN100">
    <p class="f"><a class="notebackref" href="#IS7_11"><span class="notemark">††</span> 7:11</a> <span class="fk">Pete tibi signum. </span><span class="ft"> ID. Ut qui prophetæ non credidit, Domini auctoritate terreatur; quasi diceret: Difficile videtur tibi quod regna potentissima brevi finiantur, et tu libereris et populus tuus, sed pete tibi signum. </span><span class="fk">Pete tibi signum. </span><span class="ft"> Moyses accepit signum de terra, etc., usque ad utrumque mortem Domini et ascensionem respicit. </span><span class="fk">Non petam. </span><span class="ft"> Non humiliter, sed superbe. Multi enim leguntur a Domino signa petivisse et accepisse, sed Achaz ita respondit, tanquam auctoritatatem habens: </span><span class="fk">Non tentabis Dominum Deum tuum. </span><span class="ft"> Vel, timuit quod in signo Deus glorificaretur et idola vilificarentur.</span></p>
  </aside>

  <aside id="FN101">
    <p class="f"><a class="notebackref" href="#IS7_14"><span class="notemark">‡‡</span> 7:14</a> <span class="fk">Ecce virgo concipiet. </span><span class="ft"> ID. Hebraice </span><span class="fk">alma, </span><span class="ft"> Latine quoque alma dicitur sancta, etc., usque ad quod violenter esse exortum etiam stultis patet. </span><span class="fk">Emmanuel. </span><span class="ft"> ID. Quidam Isaiam duos filios habuisse dicunt, etc., usque ad propter quam Verbum caro factum est.</span></p>
  </aside>

  <aside id="FN102">
    <p class="f"><a class="notebackref" href="#IS7_15"><span class="notemark">§§</span> 7:15</a> <span class="fk">Reprobare malum. </span><span class="ft"> ID. Quasi diceret: In pannis infantiæ positus habebit boni malique discretionem. His verbis percipimus Salvatoris, infantiam divinam in eo non minuisse sapientiam, quamvis dicatur: </span><span class="fk">Puer autem proficiebat ætate et sapientia, </span><span class="ft"> ut veritas humani corporis probaretur: infantia enim non præjudicat divinæ sapientiæ.</span></p>
  </aside>

  <aside id="FN103">
    <p class="f"><a class="notebackref" href="#IS7_16"><span class="notemark">***</span> 7:16</a> <span class="fk">Derelinquetur, </span><span class="ft"> etc. ID. quasi diceret: Terra Syriæ et Samariæ ab invocatione nominis ejus vastabitur, et domus Juda a duobus regibus liberabitur.</span></p>
  </aside>

  <aside id="FN104">
    <p class="f"><a class="notebackref" href="#IS7_18"><span class="notemark">†††</span> 7:18</a> <span class="fk">Muscæ. </span><span class="ft"> ID. Id est Ægyptiis, populo imbelli et idololatria sordenti. Legimus ab Ægyptiis Josiam occisum et populum Isræl subjugatum, nec multo post tempore Nabuchodonosor cum innumerabili exercitu cepit Jerusalem, templum succendit, et habitatores Assyrios in Judæa posuit.</span></p>
  </aside>

  <aside id="FN105">
    <p class="f"><a class="notebackref" href="#IS7_20"><span class="notemark">‡‡‡</span> 7:20</a> <span class="fk">Novacula. </span><span class="ft"> ID. Rex Assyriorum qui in Jeremia columba Dei vocatur in eo tanquam in novacula acutissima et in his qui trans flumen, scilicet Assyriis, sunt, radet Dominus in Judæa caput et pilos pedum, scilicet omnem fortitudinem regum et principum, et subjectorum.</span></p>
  </aside>

  <aside id="FN106">
    <p class="f"><a class="notebackref" href="#IS7_22"><span class="notemark">§§§</span> 7:22</a> <span class="fk">Comedet butyrum. </span><span class="ft"> Delectabitur in passione Christi vel sua. Butyrum enim ex multis confectionibus efficitur.</span></p>
  </aside>

  <aside id="FN107">
    <p class="f"><a class="notebackref" href="#IS7_25"><span class="notemark">*</span> 7:25</a> <span class="fk">Et omnes montes qui in sarculo sarrientur. </span><span class="ft"> ID. Relictis campestribus metu hostium ad montana confugient, aspera montium manu propria excolentes, vitam miseram sustentabunt. Cætera erunt in pascua.</span></p>
  </aside>

  <aside id="FN108">
    <p class="f"><a class="notebackref" href="#IS8_1"><span class="notemark">*</span> 8:1</a> <span class="fk">Et dixit Dominus ad me: Sume tibi. </span><span class="ft"> HIER. Primum propheta prædicit Achaz futura, etc., usque ad unde rursum partus virginalis describitur. </span><span class="fk">Velociter spolia. </span><span class="ft"> ID. Hoc nomen pueri, quasi diceret: Ne patiaris ultra diabolum regnare; et non angelos, non Prophetas mitte, sed ipse descende.</span></p>
  </aside>

  <aside id="FN109">
    <p class="f"><a class="notebackref" href="#IS8_2"><span class="notemark">†</span> 8:2</a> <span class="fk">Uriam, </span><span class="ft"> etc. ID. Urias, lux Domini; Zacharias, memoria Domini; Barachias, benedictio Domini; his testibus nativitas Domini comprobatur. Unde duobus testibus euntibus in Emmaus incipiens a Moyse et prophetis, quæ de se dicta erant, disseruit.</span></p>
  </aside>

  <aside id="FN110">
    <p class="f"><a class="notebackref" href="#IS8_3"><span class="notemark">‡</span> 8:3</a> <span class="fk">Ad prophetissam. </span><span class="ft"> ID. Ad Spiritum sanctum a quo omnis prophetia, quæ Græce neutri generis pneuma, Hebraice feminini Ruach, Latine masculini generis est, et ideo diversis positionibus sortitur, nullius est enim. Vel ad Mariam, quam prophetissam fuisse nemo dubitat.</span></p>
  </aside>

  <aside id="FN111">
    <p class="f"><a class="notebackref" href="#IS8_4"><span class="notemark">§</span> 8:4</a> <span class="fk">Puer. </span><span class="ft"> ID. Præcipitur itaque Isaias, etc., usque ad domum David sola invocatione salvaret. </span><span class="fk">Pro eo quod abjecit populus aquas Siole. </span><span class="ft"> HIER. In quibus cæcus se lavit, etc., usque ad terram ipsius Judam conatus sit possidere.</span></p>
  </aside>

  <aside id="FN112">
    <p class="f"><a class="notebackref" href="#IS8_7"><span class="notemark">**</span> 8:7</a> <span class="fk">Aquas fluminis. </span><span class="ft"> ID. Exercitum Sennacherib, cujus potentia occupans terram Samariæ inundationi fluminis comparatur.</span></p>
  </aside>

  <aside id="FN113">
    <p class="f"><a class="notebackref" href="#IS8_9"><span class="notemark">††</span> 8:9</a> <span class="fk">Congregamini populi. </span><span class="ft"> ID. Quasi: Contra Emmanuel nihil potestis, etc., usque ad quia perversitas non potest rectum superare.</span></p>
  </aside>

  <aside id="FN114">
    <p class="f"><a class="notebackref" href="#IS8_12"><span class="notemark">‡‡</span> 8:12</a> <span class="fk">Ne dicatis. </span><span class="ft"> ID. Quasi diceret: Non timeatis duorum regum adversus Judam conjurationem: conjuratio est consensus multorum in malum. </span><span class="fk">Ne timeatis neque paveatis. </span><span class="ft"> Tu et qui tecum sunt populi, quia videntur timendi; quia principium sapientiæ timor Domini.</span></p>
  </aside>

  <aside id="FN115">
    <p class="f"><a class="notebackref" href="#IS8_14"><span class="notemark">§§</span> 8:14</a> <span class="fk">In lapidem. </span><span class="ft"> ID. Quem reprobaverunt ædificantes, etc., usque ad peccata peccatis sociantes et vincti laqueis delictorum. </span><span class="fk">Duabus domibus. </span><span class="ft"> Vel in duabus familiis, etc., usque ad per traditiones suas legis præcepta dissipaverunt et maculaverunt.</span></p>
  </aside>

  <aside id="FN116">
    <p class="f"><a class="notebackref" href="#IS8_16"><span class="notemark">***</span> 8:16</a> <span class="fk">Signa legem. </span><span class="ft"> Quasi diceret: Aperi eam, Domine, discipulis meis, etc., usque ad possumus etiam doctrinas intelligere.</span></p>
  </aside>

  <aside id="FN117">
    <p class="f"><a class="notebackref" href="#IS8_18"><span class="notemark">†††</span> 8:18</a> <span class="fk">Pueri mei, ex Deo nati. </span><span class="ft"> Alii Prophetæ et eorum discipuli. Legunt hoc quidam de duobus filiis Isaiæ, etc., usque ad qui in portentum sæcularis sapientiæ et superbiæ Judæorum fuerunt.</span></p>
  </aside>

  <aside id="FN118">
    <p class="f"><a class="notebackref" href="#IS8_20"><span class="notemark">‡‡‡</span> 8:20</a> <span class="fk">Non eris eis. </span><span class="ft"> ID. Hoc est si populus iste noluerit veritatem a Domino quærere, non habebit Christum, scilicet lumen veritatis, quam negligit.</span></p>
  </aside>

  <aside id="FN119">
    <p class="f"><a class="notebackref" href="#IS8_21"><span class="notemark">§§§</span> 8:21</a> <span class="fk">Regi suo. </span><span class="ft"> Diabolo et paternis traditionibus, id est, antiquis erroribus.</span></p>
  </aside>

  <aside id="FN120">
    <p class="f"><a class="notebackref" href="#IS9_1"><span class="notemark">*</span> 9:1</a> <span class="fk">Primo tempore, </span><span class="ft"> HIER. Hæ duæ tribus ab Assyriis in captivitatem ductæ sunt, etc., usque ad vidit prius lucem prædicantis Christi. </span><span class="fk">Terra Zabulon. </span><span class="ft"> ID. In qua Christus primum prædicavit et miracula fecit: ibi enim aquas in vinum convertit, apostolos elegit. </span><span class="fk">Via maris. </span><span class="ft"> Mare in hoc loco lacus Genezareth, qui Jordane influente efficitur. In cujus littore est Capharnaum, Tiberias, Bethsaida et Corozain, in quibus Dominus maxime commoratus est, et sic: </span><span class="fk">Populus qui ambulabat in tenebris vidit lucem magnam. </span><span class="fk">Galilææ gentium. </span><span class="ft"> Galilææ duæ sunt: una gentium, vicina Tyriis in tribu Nephtali; altera circa Tiberiadem et stagnum Genesareth, in tribu Zabulon.</span></p>
  </aside>

  <aside id="FN121">
    <p class="f"><a class="notebackref" href="#IS9_2"><span class="notemark">†</span> 9:2</a> <span class="fk">In regione umbræ mortis. </span><span class="ft"> ID. In umbra mortis sunt, qui in peccatis adhuc vivunt: </span><span class="fk">In regione umbræ mortis, </span><span class="ft"> qui jam mortuis operibus ad inferna descenderunt.</span></p>
  </aside>

  <aside id="FN122">
    <p class="f"><a class="notebackref" href="#IS9_3"><span class="notemark">‡</span> 9:3</a> <span class="fk">Non magnificasti lætitiam. </span><span class="ft"> Nobis de salute Judæorum; quamvis enim gaudeant de gentium conversione, dolent tamen de Judæorum repulsione. </span><span class="fk">Lætabuntur coram te, </span><span class="ft"> etc. Propheta ad Christum de discipulis.</span></p>
  </aside>

  <aside id="FN123">
    <p class="f"><a class="notebackref" href="#IS9_4"><span class="notemark">§</span> 9:4</a> <span class="fk">Jugum enim. </span><span class="ft"> ID. Habet Christus jugum, sed suave; et diabolus, sed importabile onere. Et Christus principatum super humerum, in quo crucem portavit, et diabolus in humero virgam, qua superbit. </span><span class="fk">Exactoris. </span><span class="ft"> Ipsius, scilicet exigentis. Quotidie enim nummum peccati quem primo homini commisit, a posteris cum usura exigit.</span></p>
  </aside>

  <aside id="FN124">
    <p class="f"><a class="notebackref" href="#IS9_5"><span class="notemark">**</span> 9:5</a> <span class="fk">Quia omnis violenta prædatio. </span><span class="ft"> ID. Acsi dicat: Genus humanum quod diabolus deprædatus est, auferet ei Dominus violenter, id est, potenter, et ipsum cum tumultu detrudet in infernum. Unde tam de ipso quam de membris ejus dicitur: </span><span class="fk">Periit memoria eorum cum sonitu</span><span class="ft"> Psal. 9.. </span><span class="fk">Vestimentum mistum. </span><span class="ft"> ID. Diabolus qui plenus omnium sanguine, qui homicida ab initio; vel homines, quibus diabolus tanquam veste circumdatur, quorum manus plenæ sunt sanguine.</span></p>
  </aside>

  <aside id="FN125">
    <p class="f"><a class="notebackref" href="#IS9_6"><span class="notemark">††</span> 9:6</a> <span class="fk">Puer natus est nobis. </span><span class="ft"> Non Judæis, nobis, etc., usque ad sed oriri non videntibus non videtur. </span><span class="fk">Principatus super humerum. </span><span class="ft"> ID. Dum duceretur ad patibulum, portavit crucem, in qua meruit principatum. ID. Septuaginta: </span><span class="fk">Magni consilii angelus. </span><span class="ft"> Quod in Hebræo non habetur, sed nominum majestate perterriti, non ausi sunt de puero dicere, quod aperte Deus appellandus sit. Ideo pro his sex nominibus hoc posuerunt, </span><span class="fk">magni consilii angelus. </span></p>
  </aside>

  <aside id="FN126">
    <p class="f"><a class="notebackref" href="#IS9_7"><span class="notemark">‡‡</span> 9:7</a> <span class="fk">Zelus Domini. </span><span class="ft"> ID. Cœpit ab Emmanuel prophetia, ubi dicitur: </span><span class="fk">Pete tibi signum a Deo. </span><span class="ft"> Hic finitur.</span></p>
  </aside>

  <aside id="FN127">
    <p class="f"><a class="notebackref" href="#IS9_8"><span class="notemark">§§</span> 9:8</a> <span class="fk">Verbum misit Dominus. </span><span class="ft"> ID. Verbum Hebraicum </span><span class="fk">Dabar, </span><span class="ft"> etc., usque ad despiciunt Ecclesiam, et simplicitatem ejus putant imperitiam.</span></p>
  </aside>

  <aside id="FN128">
    <p class="f"><a class="notebackref" href="#IS9_10"><span class="notemark">***</span> 9:10</a> <span class="fk">Lateres ceciderunt. </span><span class="ft"> ID. Dicebant superius, etc., usque ad ex fortibus et bellicosis principibus populum muniemus. </span><span class="fk">Cedros. </span><span class="ft"> Id est, invincibiles ex nobis principes præficiemus eis.</span></p>
  </aside>

  <aside id="FN129">
    <p class="f"><a class="notebackref" href="#IS10_1"><span class="notemark">*</span> 10:1</a> <span class="fk">Væ qui condunt. </span><span class="ft"> HIER. Hæc plerique adhuc contra decem tribus dici arbitrantur, etc., usque ad cum captivitatis, vel judicii dies advenerit.</span></p>
  </aside>

  <aside id="FN130">
    <p class="f"><a class="notebackref" href="#IS10_5"><span class="notemark">†</span> 10:5</a> <span class="fk">Væ Assur. </span><span class="ft"> ID. Hucusque contra decem et duas tribus, etc., usque ad et non solum captivavit, sed partim delevit.</span></p>
  </aside>

  <aside id="FN131">
    <p class="f"><a class="notebackref" href="#IS10_7"><span class="notemark">‡</span> 10:7</a> <span class="fk">Ipse autem. </span><span class="ft"> ID. Sic philosophi, sic hæretici, et sic persecutores Christiani nominis: cum Deus aliquos eis verberandos permittit, in omnes sæviunt, nec verberare, sed occidere cupiunt: et paucis superatis in omnes audaciam sumunt.</span></p>
  </aside>

  <aside id="FN132">
    <p class="f"><a class="notebackref" href="#IS10_9"><span class="notemark">§</span> 10:9</a> <span class="fk">Nunquid non principes mei simul. </span><span class="ft"> Ordo: Reges sunt mei principes, id est, mihi servientes: multos enim reges secum adduxit, quos subjugaverat. </span><span class="fk">Damascus. </span><span class="ft"> Damascus est metropolis in Syria: hanc condidit Eliezer, servus Abrahæ; in hac regnavit Rasin.</span></p>
  </aside>

  <aside id="FN133">
    <p class="f"><a class="notebackref" href="#IS10_10"><span class="notemark">**</span> 10:10</a> <span class="fk">Quomodo invenit manus. </span><span class="ft"> Vox Sennacherib admirantis potentiam suam. Plene dicta complevit. Omnes enim civitates decem tribuum, et Juda et Benjamin præter Jerusalem deprædatus est, et ipsius partem inferiorem, quam tradidit ei Sobna scriba.</span></p>
  </aside>

  <aside id="FN134">
    <p class="f"><a class="notebackref" href="#IS10_12"><span class="notemark">††</span> 10:12</a> <span class="fk">Cum impleverit Dominus. </span><span class="ft"> Subversiones, scilicet urbis, etiam obsidionem quando venit Rabsaces, et fecit ea quæ in sequentibus commemorantur.</span></p>
  </aside>

  <aside id="FN135">
    <p class="f"><a class="notebackref" href="#IS10_14"><span class="notemark">‡‡</span> 10:14</a> <span class="fk">Ganniret. </span><span class="ft"> Gannire est vulpium, vel, ut alii, avium.</span></p>
  </aside>

  <aside id="FN136">
    <p class="f"><a class="notebackref" href="#IS10_16"><span class="notemark">§§</span> 10:16</a> <span class="fk">Et subtus gloriam. </span><span class="ft"> Dicit Hieronymus secundum Hebræos, corpora interfectorum Assyriorum cœlesti igne exusta, et in pulverem redacta, vestimenta illæsa; et venientes Judæi, vestium summitate arrepta, pulverem excutiebant. HIER. Quidam volunt hunc regem significare contrariam fortitudinem, etc., usque ad tradunt enim Hebræi decem tantum de ejus exercitu remansisse.</span></p>
  </aside>

  <aside id="FN137">
    <p class="f"><a class="notebackref" href="#IS10_17"><span class="notemark">***</span> 10:17</a> <span class="fk">Et erit lumen. </span><span class="ft"> Dicunt Hebræi quod Michæl archangelus fuerit, cui commissa est custodia illius gentis, sicut Daniel dicit.</span></p>
  </aside>

  <aside id="FN138">
    <p class="f"><a class="notebackref" href="#IS10_18"><span class="notemark">†††</span> 10:18</a> <span class="fk">Et gloria saltus. </span><span class="ft"> Carmelus mons magnus, fecundus arboribus. Quasi exercitus innumerus sicut ligna sylvarum, et corpore et anima peribit. </span><span class="fk">Ad carnem. </span><span class="ft"> ID. Hæretici quoque, cum ecclesiastica doctrina illuxerit, et eorum decipula patuerit, ad tantam venient solitudinem, ut de saltu et infructuosis arboribus, et innumerabili multitudine, vix pauci resideant, qui eorum sequantur errorem.</span></p>
  </aside>

  <aside id="FN139">
    <p class="f"><a class="notebackref" href="#IS10_20"><span class="notemark">‡‡‡</span> 10:20</a> <span class="fk">Et erit in die illa. </span><span class="ft"> HIER. Cum Phacee et Rasin vellent venire, etc., usque ad sed in Deo spem ponant.</span></p>
  </aside>

  <aside id="FN140">
    <p class="f"><a class="notebackref" href="#IS10_21"><span class="notemark">§§§</span> 10:21</a> <span class="fk">Reliquiæ convertentur. </span><span class="ft"> Secundum Josephum innumerabili Judæorum multitudine occisa, intelligimus paucos in apostolis et apostolicis viris esse salvatos.</span></p>
  </aside>

  <aside id="FN141">
    <p class="f"><a class="notebackref" href="#IS10_22"><span class="notemark">*</span> 10:22</a> <span class="fk">Consummatio abbreviata. </span><span class="ft"> Perfectio eorum quæ de Christo erant tam longo tempore ante prædicta tribus annis et dimidio completa. </span><span class="fk">Justitiam, </span><span class="ft"> quia injuste occisus, mortem et diabolum juste vicit, et mundum redemit morte.</span></p>
  </aside>

  <aside id="FN142">
    <p class="f"><a class="notebackref" href="#IS10_23"><span class="notemark">†</span> 10:23</a> <span class="fk">Consummationem enim. </span><span class="ft"> ID. Ad litteram. Fecit, quia tantam multitudinem præter decem, occidit brevi spatio unius noctis.</span></p>
  </aside>

  <aside id="FN143">
    <p class="f"><a class="notebackref" href="#IS10_24"><span class="notemark">‡</span> 10:24</a> <span class="fk">Super te in via Ægypti. </span><span class="ft"> Captivitatis decem tribubus, etc., usque ad cepit et subvertit.</span></p>
  </aside>

  <aside id="FN144">
    <p class="f"><a class="notebackref" href="#IS10_25"><span class="notemark">§</span> 10:25</a> <span class="fk">Paululum modicumque. </span><span class="ft"> Hoc longo tempore post completum est; sed omnia sæcula æternitati in quo omnia præsentia sunt comparata momentanea sunt.</span></p>
  </aside>

  <aside id="FN145">
    <p class="f"><a class="notebackref" href="#IS10_26"><span class="notemark">**</span> 10:26</a> <span class="fk">Virgam suam in mare. </span><span class="ft"> ID. Quasi: Antequam veniat super te, aggredietur Tharacam, regem Æthiopiæ, et transibit mare Rubrum, et levabit virgam super Ægyptum, et sic cum multo exercitu revertetur contra Jerusalem.</span></p>
  </aside>

  <aside id="FN146">
    <p class="f"><a class="notebackref" href="#IS10_29"><span class="notemark">††</span> 10:29</a> <span class="fk">Transierunt cursim. Gaba sedes, </span><span class="ft"> etc. Præteritum pro futuro more prophetico.</span></p>
  </aside>

  <aside id="FN147">
    <p class="f"><a class="notebackref" href="#IS10_31"><span class="notemark">‡‡</span> 10:31</a> <span class="fk">Confortamini adhuc dies est. </span><span class="ft"> ID. Postquam Sennacherib tetendit in Nobe tentoria, volens mane expugnare Jerusalem, non cessavit usque in mediam noctem minari desolationem Jerusalem, dicens: En, ista sola civitas liberari de manu mea poterit?</span></p>
  </aside>

  <aside id="FN148">
    <p class="f"><a class="notebackref" href="#IS10_33"><span class="notemark">§§</span> 10:33</a> <span class="fk">Ecce dominator Dominus exercituum, </span><span class="ft"> etc. Dixit pueri nomen de virgine nascituri, etc., usque ad et Libanus cum suis cedris succidatur.</span></p>
  </aside>

  <aside id="FN149">
    <p class="f"><a class="notebackref" href="#IS11_1"><span class="notemark">*</span> 11:1</a> <span class="fk">Et egredietur virga. </span><span class="ft"> HIER. Usque ad principium visionis Babylonis, prophetia est de Christo, quam per partes explanamus, ne lectoris memoriam confundamus. </span><span class="fk">Egredietur. </span><span class="ft"> Virgam et florem Judæi ipsum Christum interpretantur, etc., usque ad et tu es Filius meus primogenitus, qui regnas in sempiternum.</span></p>
  </aside>

  <aside id="FN150">
    <p class="f"><a class="notebackref" href="#IS11_2"><span class="notemark">†</span> 11:2</a> <span class="fk">Et requiescet. </span><span class="ft"> ID. Quia in ipso habitat omnis plenitudo Divinitatis. </span><span class="fk">Spiritus. </span><span class="ft"> Sicut sermo Domini, lux, vita et resurrectio vocatur, etc., usque ad hi sunt septem oculi in lapide uno secundum Zachariam.</span></p>
  </aside>

  <aside id="FN151">
    <p class="f"><a class="notebackref" href="#IS11_3"><span class="notemark">‡</span> 11:3</a> <span class="fk">Et replebit eum spiritus. </span><span class="ft"> ID. Spiritualiter propter parvulos qui timore indigent, quem foras mittit perfecta charitas. Qui enim timet, pœnam habet, et non est perfectus in charitate. </span><span class="fk">Non secundum. </span><span class="ft"> Non accipiet personam, quia non est personarum acceptor Deus, sed in omni gente; qui timet Deum acceptus est illi. </span><span class="fk">Arguet. </span><span class="ft"> ID. Pharisæos et reprehendentes apotolos, quando in sabbato ambulantes per sata, spicas vellentes manibus confricabant et manducabant.</span></p>
  </aside>

  <aside id="FN152">
    <p class="f"><a class="notebackref" href="#IS11_4"><span class="notemark">§</span> 11:4</a> <span class="fk">Virga oris sui. </span><span class="ft"> ID. Potest per virgam sententia judicii intelligi. In principio enim prædicationis dixit: </span><span class="fk">Pœnitentiam agite, appropinquabit enim regnum cœlorum; </span><span class="ft"> et subjunxit: </span><span class="fk">Omnis arbor quæ non facit fructus bonos eradicetur et in ignem mittetur. </span></p>
  </aside>

  <aside id="FN153">
    <p class="f"><a class="notebackref" href="#IS11_5"><span class="notemark">**</span> 11:5</a> <span class="fk">Interficiet impium. </span><span class="ft"> Si enim Michæl interficiet ut quidam dicunt, ipse Deus tamen in Michæle hoc faciet. </span><span class="fk">Fides. </span><span class="ft"> HIER. Fideles bene operando adhærebunt ei qui factus est sapientia, justitia et sanctificatio, qui ait: </span><span class="fk">Ego lux et vita. </span></p>
  </aside>

  <aside id="FN154">
    <p class="f"><a class="notebackref" href="#IS11_6"><span class="notemark">††</span> 11:6</a> <span class="fk">Lupus cum agno. </span><span class="ft"> ID. Paulus cum Petro, unde: </span><span class="fk">Benjamin lupus rapax. </span><span class="ft"> Et: </span><span class="fk">Pasce oves meas. Habitabit lupus cum agno. </span><span class="ft"> Non agnus et hædus habitabant cum lupo et pardo, sed lupus et pardus, agni et hædi imitantur innocentiam, scilicet Christum. </span><span class="fk">Habitabit lupus. </span><span class="ft"> HIER. Judæi nostri judaizantes, etc., usque ad nihil malum, nisi turpitudinem. ID. Vitulus et ovis humiles et innocentes, etc., usque ad hoc præstet Ecclesia in mundo.</span></p>
  </aside>

  <aside id="FN155">
    <p class="f"><a class="notebackref" href="#IS11_7"><span class="notemark">‡‡</span> 11:7</a> <span class="fk">Leo quasi bos, </span><span class="ft"> etc. ID. Principes enim hujus sæculi et simplices alii historiæ superficie sunt contenti; triticum enim et medullam, id est, interiorem sensum non intelligunt.</span></p>
  </aside>

  <aside id="FN156">
    <p class="f"><a class="notebackref" href="#IS11_8"><span class="notemark">§§</span> 11:8</a> <span class="fk">Infans. </span><span class="ft"> Christus, vel apostoli, malitia parvuli, sensu perfecti: qui dæmones ejiciebant de corporibus obsessis. </span><span class="fk">Reguli. </span><span class="ft"> Regulus, rex omnium serpentium, etc., usque ad de obsessis corporibus scilicet. </span><span class="fk">Manum. </span><span class="ft"> Id est, divinam potentiam in comprehensum exinde aspidem vel regulum, id est, diabolum, tradet captivum.</span></p>
  </aside>

  <aside id="FN157">
    <p class="f"><a class="notebackref" href="#IS11_9"><span class="notemark">***</span> 11:9</a> <span class="fk">Quia repleta. </span><span class="ft"> More suo, in fine prophetalia verba panduntur, ne ad litteram accipiantur.</span></p>
  </aside>

  <aside id="FN158">
    <p class="f"><a class="notebackref" href="#IS11_10"><span class="notemark">†††</span> 11:10</a> <span class="fk">Qui stat in signum, </span><span class="ft"> unde: </span><span class="fk">Ecce positus est hic in ruinam, et in resurrectionem multorum in Isræl, et in signum cui contradicetur</span><span class="ft"> Luc. 2.. LXX: Qui consurget ut sit princeps, etc., usque ad idem significat sepulcrum. Pro dormitione et requie, altero verbo, sed eodem sensu, </span><span class="fk">sepulcrum</span><span class="ft"> vertimus.</span></p>
  </aside>

  <aside id="FN159">
    <p class="f"><a class="notebackref" href="#IS11_11"><span class="notemark">‡‡‡</span> 11:11</a> <span class="fk">Residuum. </span><span class="ft"> ID. Apostolus: </span><span class="fk">Reliquiæ salvæ fient. </span><span class="ft"> Tradunt enim historiæ quod apostoli toto orbe diffusi prædicaverunt Evangelium: et quidem Persas, Indosque penetraverunt, ut Æthiopia manum daret Deo.</span></p>
  </aside>

  <aside id="FN160">
    <p class="f"><a class="notebackref" href="#IS11_12"><span class="notemark">§§§</span> 11:12</a> <span class="fk">Signum. </span><span class="ft"> Crucis, in qua est victoria, ut sciant omnes in quo diabolus sit victus. </span><span class="fk">A quatuor plagis. </span><span class="ft"> ID. Hoc in Pentecosten videtur impletum, etc., usque ad ut totius mundi vocatio demonstretur.</span></p>
  </aside>

  <aside id="FN161">
    <p class="f"><a class="notebackref" href="#IS11_13"><span class="notemark">*</span> 11:13</a> <span class="fk">Et auferetur, </span><span class="ft"> etc. ID. Quando Isaias hoc prædicebat, inter duas et decem tribus discordia inexorabilis erat, credentes autem pacificati sunt in fide Christi et unitate charitatis.</span></p>
  </aside>

  <aside id="FN162">
    <p class="f"><a class="notebackref" href="#IS11_14"><span class="notemark">†</span> 11:14</a> <span class="fk">Præceptum manus, </span><span class="ft"> etc. Quod præcipiunt operantur; et verbo docent, et exemplo.</span></p>
  </aside>

  <aside id="FN163">
    <p class="f"><a class="notebackref" href="#IS11_15"><span class="notemark">‡</span> 11:15</a> <span class="fk">Linguam maris. </span><span class="ft"> ID. Quæ idola laudabat. Mare, id est, populus Ægypti, qui super omnes idola colit, ut Deum laudet et timeat, et idola condemnet et abijciat. </span><span class="fk">Et levabit. </span><span class="ft"> Ut Idumæa, et Moab, et filii Ammon tradent manus apostolis, sic et Ægyptii. </span><span class="fk">Et percutiet. </span><span class="ft"> Id est, minuet pro uno septem principes ponendo, etc., usque ad ut siccis pedibus transirent. </span><span class="fk">Ut transeant per eum, </span><span class="ft"> etc. Sub metaphora, Nilus divisus et in partes cæsus dicitur, etc., usque ad Domino Evangelio viam præparante.</span></p>
  </aside>

  <aside id="FN164">
    <p class="f"><a class="notebackref" href="#IS12_1"><span class="notemark">*</span> 12:1</a> <span class="fk">Confitebor tibi. </span><span class="ft"> HIER. Sicut transito mari Rubro, dixerunt: Cantemus Domino, etc. Sic regno mundi destructo, dicit Ecclesia: </span><span class="fk">Confitebor tibi. </span></p>
  </aside>

  <aside id="FN165">
    <p class="f"><a class="notebackref" href="#IS12_3"><span class="notemark">†</span> 12:3</a> <span class="fk">De fontibus Salvatoris. </span><span class="ft"> ID. Unde: </span><span class="fk">Benedicite Domino de fontibus Isræl, </span><span class="ft"> etc., usque ad ut prophetia cum Evangelio conveniat.</span></p>
  </aside>

  <aside id="FN166">
    <p class="f"><a class="notebackref" href="#IS13_1"><span class="notemark">*</span> 13:1</a> <span class="fk">Onus Babylonis. </span><span class="ft"> HIER. Babylon, metropolis Chaldæorum, etc., usque ad qui dicit: </span><span class="fk">Hæc omnia tibi dabo, si cadens adoraveris me. </span></p>
  </aside>

  <aside id="FN167">
    <p class="f"><a class="notebackref" href="#IS13_7"><span class="notemark">†</span> 13:7</a> <span class="fk">Dissolventur, </span><span class="ft"> etc. Quia nullum opus Dei justitia dignum reperietur.</span></p>
  </aside>

  <aside id="FN168">
    <p class="f"><a class="notebackref" href="#IS13_8"><span class="notemark">‡</span> 13:8</a> <span class="fk">Combustæ. </span><span class="ft"> Quasi carbones nimio dolore, vel in re. Multi enim fuere combusti. </span><span class="fk">Combustæ igne. </span><span class="ft"> Igne quem sibi succenderunt, quia dicere non possunt: </span><span class="fk">Signatum est super nos lumen vultus tui, Domine</span><span class="ft"> Psal. 4., et: </span><span class="fk">Nos autem revelata facie gloriam Domini contemplantes</span><span class="ft"> II Cor. 3..</span></p>
  </aside>

  <aside id="FN169">
    <p class="f"><a class="notebackref" href="#IS13_10"><span class="notemark">§</span> 13:10</a> <span class="fk">Obtenebratus est sol. </span><span class="ft"> Possunt hæc ad diem judicii referri, quando omnia luminaria obtenebrari videbuntur comparata splendori Christi.</span></p>
  </aside>

  <aside id="FN170">
    <p class="f"><a class="notebackref" href="#IS13_11"><span class="notemark">**</span> 13:11</a> <span class="fk">Et visitabo super orbis mala. </span><span class="ft"> Vindicabo ut corrigam, etc., </span><span class="fk">usque ad: Misericordia autem mea non auferetur ab eis. </span><span class="fk">Et requiscere. </span><span class="ft"> Quasi diceret: Hoc faciam, ut qui superbit humilietur.</span></p>
  </aside>

  <aside id="FN171">
    <p class="f"><a class="notebackref" href="#IS13_12"><span class="notemark">††</span> 13:12</a> <span class="fk">Pretiosior erit vir auro, </span><span class="ft"> etc. ID. Omnia rara pretiosa, id est, vir Babylonis rarius invenietur auro. Similiter dicitur sermo Domini pretiosus, id est, raro inveniebantur. In die quoque judicii visitabit Dominus mala orbis, et quiescere faciet arrogantiam dæmonum, et pauci invenientur electi propter persecutionem Antichristi.</span></p>
  </aside>

  <aside id="FN172">
    <p class="f"><a class="notebackref" href="#IS13_13"><span class="notemark">‡‡</span> 13:13</a> <span class="fk">Cœlum turbabo, </span><span class="ft"> etc. Non quod animata sunt, sed propter indignationem Domini, qui respicit terram, et facit eam tremere. Forsitan imminente captivitate, cœlum tonando, et terra concutiendo mota est. Potest de die judicii legi.</span></p>
  </aside>

  <aside id="FN173">
    <p class="f"><a class="notebackref" href="#IS13_14"><span class="notemark">§§</span> 13:14</a> <span class="fk">Damula fugiens. </span><span class="ft"> Damula, diabolus est vel prava doctrina, cujus magistri in damula significantur, quæ Græce dicitur.</span></p>
  </aside>

  <aside id="FN174">
    <p class="f"><a class="notebackref" href="#IS13_17"><span class="notemark">***</span> 13:17</a> <span class="fk">Ecce ego suscitabo, </span><span class="ft"> etc. Legimus in Genesi 10, quod et Madai filius Nœ auctor Medorum fuit: qui interpretatur mensura, sive a potente vel forti. Igitur contra Babylonios qui mente confusi sunt, suscitantur a potente et forti Deo fortitudines ad puniendum, quæ reddant unicuique secundum opera sua.</span></p>
  </aside>

  <aside id="FN175">
    <p class="f"><a class="notebackref" href="#IS13_19"><span class="notemark">†††</span> 13:19</a> <span class="fk">Et erit Babylon illa civitas, </span><span class="ft"> etc. ID. Non postea reædificata est, etc., usque ad a lupis et canibus devorandas.</span></p>
  </aside>

  <aside id="FN176">
    <p class="f"><a class="notebackref" href="#IS13_21"><span class="notemark">‡‡‡</span> 13:21</a> <span class="fk">Bestiæ, </span><span class="ft"> etc. Per has omnes bestias lucis refugas, dæmonum vel angelorum fortitudines intelligimus, quibus ad puniendum traduntur. </span><span class="fk">Struthiones. </span><span class="ft"> De quibus in Job satis tractatum est, quæ de terra altius non elevantur, cum pennas habere videantur. </span><span class="fk">Pilosi. </span><span class="ft"> Sylvestres homines hispidi, qui et incubones, vel satyri, vel genera dæmonum.</span></p>
  </aside>

  <aside id="FN177">
    <p class="f"><a class="notebackref" href="#IS13_22"><span class="notemark">§§§</span> 13:22</a> <span class="fk">Ululæ in ædibus. </span><span class="ft"> Magnitudinis corvinæ, sed maculis respersæ, quæ rostro in palude sito horrendum stridunt. </span><span class="fk">Sirenes. </span><span class="ft"> Sunt serpentes cristati et alati velut alii pisces marini in specie muliebri, vel portenta diaboli, quæ dulci cantilena decipiunt homines, hujus sæculi naufragium, non clausis auribus transeuntes.</span></p>
  </aside>

  <aside id="FN178">
    <p class="f"><a class="notebackref" href="#IS14_1"><span class="notemark">*</span> 14:1</a> <span class="fk">Jacob. </span><span class="ft"> Nota proprietatem verborum. Jacob qui adhuc in lucta est, miseretur: Isræl, qui post victoriam nomen accepit, elegit.</span></p>
  </aside>

  <aside id="FN179">
    <p class="f"><a class="notebackref" href="#IS14_4"><span class="notemark">†</span> 14:4</a> <span class="fk">Quomodo, </span><span class="ft"> etc. Admirando quomodo vastator terrarum, etc., usque ad novissima autem inimica destruetur mors. </span><span class="fk">Exactor. </span><span class="ft"> HIER. Qui exigit usque ad novissimum quadrantem a debitoribus suis, qui dicunt illud: </span><span class="fk">Dimitte nobis debita</span><span class="ft"> Matth. 5.. Huic tradentur debitores, huic tradidit Paulus Corinthum fornicantem.</span></p>
  </aside>

  <aside id="FN180">
    <p class="f"><a class="notebackref" href="#IS14_5"><span class="notemark">‡</span> 14:5</a> <span class="fk">Baculum. </span><span class="ft"> Vocat Nabuchodonosor vel diabolum, quia sicut per illum flagellantur a Deo impii, sic per hunc in pœnis inferni vel quotidie in peccato suggerendo, insidiando.</span></p>
  </aside>

  <aside id="FN181">
    <p class="f"><a class="notebackref" href="#IS14_8"><span class="notemark">§</span> 14:8</a> <span class="fk">Abietes quoque. </span><span class="ft"> Principes diversarum gentium ab illo afflicti; vel filii, quorum patres interfecit. </span><span class="fk">Ex quo dormisti. </span><span class="ft"> Quia victo forti et direptis vasis, ejus satellites corruerunt, unde: </span><span class="fk">Ite in ignem æternum, qui paratus est diabolo, et angelis ejus</span><span class="ft"> Matth. 25.. Nota mortis mors dormitio dicitur. </span><span class="fk">Qui succidat. </span><span class="ft"> Unde psalmus: </span><span class="fk">Operuit montes umbra ejus, et arbusta ejus cedros Dei</span><span class="ft"> Psal. 79. Has aliquando peccantes tradit Dominus supplicio conterendas: unde dicitur: </span><span class="fk">Conteret Dominus cedros Libani</span><span class="ft"> Psal. 28..</span></p>
  </aside>

  <aside id="FN182">
    <p class="f"><a class="notebackref" href="#IS14_9"><span class="notemark">**</span> 14:9</a> <span class="fk">Infernus. </span><span class="ft"> Habitatores vel principes ejus inferni subter te. Sub terra enim est infernus, in quo visus est dives ille a Lazaro, unde Dominus vinctos suos eruit, vinctum diabolum dimisit. </span><span class="fk">Omnes principes. </span><span class="ft"> Etsi hæc facta non sunt, tamen fieri potuerunt. Solatium est malorum inimicos habere socios pœnarum.</span></p>
  </aside>

  <aside id="FN183">
    <p class="f"><a class="notebackref" href="#IS14_10"><span class="notemark">††</span> 14:10</a> <span class="fk">Vulneratus es. </span><span class="ft"> Qui immortalis et Deus videbaris. Nos pro imbecillitate sensuum putabamus non posse resistere potentiæ Dei, et te solum in altitudine tua permanere.</span></p>
  </aside>

  <aside id="FN184">
    <p class="f"><a class="notebackref" href="#IS14_11"><span class="notemark">‡‡</span> 14:11</a> <span class="fk">Subter. </span><span class="ft"> ID. Putredo tinea et operimentum vermium, etc., usque ad qui dicebat Christo: </span><span class="fk">Hæc omnia tibi dabo, si cadens adoraveris me</span><span class="ft"> Matth. 4..</span></p>
  </aside>

  <aside id="FN185">
    <p class="f"><a class="notebackref" href="#IS14_12"><span class="notemark">§§</span> 14:12</a> <span class="fk">Qui mane oriebaris. </span><span class="ft"> HIER. Hi sunt falsi apostoli, etc., usque ad et in lateribus aquilonis, in frigidis.</span></p>
  </aside>

  <aside id="FN186">
    <p class="f"><a class="notebackref" href="#IS14_13"><span class="notemark">***</span> 14:13</a> <span class="fk">In cœlum conscendam. </span><span class="ft"> ID. In firmamento erat, in cœlum ubi est Domini solium cupiebat ascendere. Hæc omnia ad hæreticos sunt referenda, qui cum deorsum sint cum principe suo, jactant se excelsos esse. </span><span class="fk">In lateribus aquilonis. </span><span class="ft"> Unde: Ab aquilone exardescunt mala, et succenditur olla Jeremiæ. De quo: </span><span class="fk">Dicam aquiloni, Da: </span><span class="ft"> id est, redde captivos. </span><span class="fk">Nubium. </span><span class="ft"> Id est prophetarum, de quibus: </span><span class="fk">Mandabo nubibus meis ne pluant super eam imbrem</span><span class="ft"> Psal. 35.. </span><span class="fk">Et veritas tua usque ad nubes. </span><span class="ft"> Judas nubes fuit cum aliis apostolis, sed vitio suo diabolum ascensorem suscepit.</span></p>
  </aside>

  <aside id="FN187">
    <p class="f"><a class="notebackref" href="#IS14_15"><span class="notemark">†††</span> 14:15</a> <span class="fk">Verumtamen ad infernum detraheris. </span><span class="ft"> Qui per virtutes potuisti ascendere, per vitia cades. Sancti habent pennas columbæ et aquilæ ut volent et requiescant: impii quasi plumbum merguntur </span><span class="fk">in aquis vehementibus, et descendunt in profundum quas lapis</span><span class="ft"> Zach. 5.. Iniquitas sedet super talentum plumbi. </span><span class="fk">Detraheris. </span><span class="ft"> Invitus Christus; descendit voluntarius. </span><span class="fk">Profundum. </span><span class="ft"> Ad infimas et pessimas pœnas. Quanto enim gradus altior, tanto casus gravior. </span><span class="fk">Laci. </span><span class="ft"> Id est, inferni, etc., usque ad sed per teporem et simulationem fidei a Domino rejiciuntur.</span></p>
  </aside>

  <aside id="FN188">
    <p class="f"><a class="notebackref" href="#IS14_16"><span class="notemark">‡‡‡</span> 14:16</a> <span class="fk">Est vir. </span><span class="ft"> ID. Non Deus; unde: </span><span class="fk">Inimicus homo superseminavit zizaniam</span><span class="ft"> Matth. 13..</span></p>
  </aside>

  <aside id="FN189">
    <p class="f"><a class="notebackref" href="#IS14_17"><span class="notemark">§§§</span> 14:17</a> <span class="fk">Urbes. </span><span class="ft"> ID. Ecclesias, ut faceret synagogas diaboli, et hæretica pravitate pollueret munditiam fidei. </span><span class="fk">Vinctis ejus non. </span><span class="ft"> Quos solvunt apostoli, imitatores magistri, etc., usque ad sed in tenebris recludebat, ut nec Evilmerodach filio suo aperiret.</span></p>
  </aside>

  <aside id="FN190">
    <p class="f"><a class="notebackref" href="#IS14_18"><span class="notemark">*</span> 14:18</a> <span class="fk">Omnes reges. </span><span class="ft"> ID. Reges gentium, etc., usque ad nec in morte quiescit a cruciatibus.</span></p>
  </aside>

  <aside id="FN191">
    <p class="f"><a class="notebackref" href="#IS14_19"><span class="notemark">†</span> 14:19</a> <span class="fk">Tu autem. </span><span class="ft"> Videtur fabulæ consentire, etc., usque ad reviviscet pater tuus. </span><span class="fk">Quasi cadaver. </span><span class="ft"> ID. Multitudine peccatorum </span><span class="fk">putruerunt, et corruptæ sunt cicatrices meæ</span><span class="ft"> Psal. 37.. Virtus suavis odoris est.</span></p>
  </aside>

  <aside id="FN192">
    <p class="f"><a class="notebackref" href="#IS14_20"><span class="notemark">‡</span> 14:20</a> <span class="fk">Consortium. </span><span class="ft"> Scilicet sepulturæ. Altera est enim pœna auctoris, altera ejus qui ab auctoritate compulsus: Hic est gladius quo vulnerati sunt plurimi, et interfecti. </span><span class="fk">Tu enim terram. </span><span class="ft"> Quasi: In superbia tua regnum Chaldæorum destructum est, quod adhuc mansisset, nisi superbia tua non fuisset. </span><span class="fk">Populum. </span><span class="ft"> Quem tibi Deus commiserat corrigendum et regendum. </span><span class="fk">Occidisti. </span><span class="ft"> Non Deo reservans vivos, sed pœnæ tuæ præparans socios. </span><span class="fk">Non vocabitur. </span><span class="ft"> Ideo non vocabitur, in æternum, etc., usque ad deleta est omnis progenies, pro superbia et impietate patris.</span></p>
  </aside>

  <aside id="FN193">
    <p class="f"><a class="notebackref" href="#IS14_21"><span class="notemark">§</span> 14:21</a> <span class="fk">Iniquitate: </span><span class="ft"> ID. 70. Pro iniquitate patris tui. Quod quidam non intelligentes, draconem, qui regnat in mari, quem Leviathan appellant, Hebræi volunt esse patrem diaboli; secundum illud: </span><span class="fk">Quia mendax est et pater ejus</span><span class="ft"> Joan. 8., quod male intelligendo depravant.</span></p>
  </aside>

  <aside id="FN194">
    <p class="f"><a class="notebackref" href="#IS14_23"><span class="notemark">**</span> 14:23</a> <span class="fk">Et ponam. </span><span class="ft"> Nihil est in ea nisi venatio regia, et coctilibus muris post annos plurimos refectis inclusa. </span><span class="fk">In possessionem ericii. </span><span class="ft"> Mundus quoque ab ericio et paludibus possidetur modo, id est, ab immundis spiritibus; sed in fine mundi scopabit, id est, purgabit eum Dominus igne purgatorio.</span></p>
  </aside>

  <aside id="FN195">
    <p class="f"><a class="notebackref" href="#IS14_24"><span class="notemark">††</span> 14:24</a> <span class="fk">Juravit Dominus. </span><span class="ft"> Hucusque de Babylone et regibus, etc., usque ad et hoc in terra Juda et in montibus ejus, sicut Dominus prædixerat.</span></p>
  </aside>

  <aside id="FN196">
    <p class="f"><a class="notebackref" href="#IS14_25"><span class="notemark">‡‡</span> 14:25</a> <span class="fk">In montibus. </span><span class="ft"> Nota proprietatem, etc., usque ad sed et eos qui virtutibus profecerunt.</span></p>
  </aside>

  <aside id="FN197">
    <p class="f"><a class="notebackref" href="#IS14_26"><span class="notemark">§§</span> 14:26</a> <span class="fk">Hoc consilium, </span><span class="ft"> id est, auferatur jugum ejus, etc., usque ad generaliter ad orbem terrarum pertinere.</span></p>
  </aside>

  <aside id="FN198">
    <p class="f"><a class="notebackref" href="#IS14_28"><span class="notemark">***</span> 14:28</a> <span class="fk">In anno quo mortuus. </span><span class="ft"> A principio libri hucusque sub Ozia, Joatham, Achaz, vaticinatus est Isaias, usque ad finem sub Ezechia prædicta et partim completa. </span><span class="fk">Achaz. </span><span class="ft"> Quo vivente, regnante in peccatoribus: nec pondus contra alienigenas, nec sermo Dei juxta Septuaginta fieri poterat ad Prophetam.</span></p>
  </aside>

  <aside id="FN199">
    <p class="f"><a class="notebackref" href="#IS14_29"><span class="notemark">†††</span> 14:29</a> <span class="fk">Ne læteris. </span><span class="ft"> Rege mortuo, inimici lætantur, quasi aliquid lucri facturi novis rebus: hinc Philisthæi, quos Achaz afflixit, de morte ejus lætantur et Judæis insultant, quia maturo rege perdito, subjaceant ejus filio, quo regnante, se putant fines eorum posse invadere. </span><span class="fk">Virga percussoris. </span><span class="ft"> HIER. Abjecto jugo Dei, etc., usque ad et de eis serpentes volantes, vel qui absorbeant volucres.</span></p>
  </aside>

  <aside id="FN200">
    <p class="f"><a class="notebackref" href="#IS14_31"><span class="notemark">‡‡‡</span> 14:31</a> <span class="fk">Ulula. </span><span class="ft"> ID. Quasi: Philisthæi, plorate miseriam vestram, quæ venit per Sennacherib. </span><span class="fk">Ulula, porta; clama, civitas. </span><span class="ft"> Philisthæi potione cadentes, etc., usque ad anima malis cogitationibus repleta. </span><span class="fk">Ab aquilone enim fumus. </span><span class="ft"> Exardescentibus sagittis diaboli, qui noxius oculis et contrarius lumini. Ab aquilone olla Jeremiæ succenditur. </span><span class="fk">Non est qui effugiat agmen ejus. </span><span class="ft"> Nullus præter Jerusalem, etc., usque ad et sola Jerusalem sit liberanda.</span></p>
  </aside>

  <aside id="FN201">
    <p class="f"><a class="notebackref" href="#IS14_32"><span class="notemark">§§§</span> 14:32</a> <span class="fk">Nuntiis gentis. </span><span class="ft"> Angelis qui præsunt civitatibus et gentibus: singulis mirantibus, cur sola Sion amaritudinem fumi vitaverit, vel evaserit. </span><span class="fk">Fundavit Sion. </span><span class="ft"> Super fundamentum prudentiæ, justitiæ, fortitudinis, temperantiæ, quæ sunt Christus.</span></p>
  </aside>

  <aside id="FN202">
    <p class="f"><a class="notebackref" href="#IS15_1"><span class="notemark">*</span> 15:1</a> <span class="fk">Onus Moab. </span><span class="ft"> Hæc est visio Isaiæ habita de onere, id est, de destructione Moab. Moab, filius Loth, cujus progenies et provincia Moab vocata est: in ipsa est Ar, quæ nunc Ariopolis metropolis. </span><span class="fk">Onus Moab. </span><span class="ft"> HIER. Est circumcisio carnalis et spiritualis, etc., usque ad Loth quoque, Sodoma per eunte, venit in Segor, et ortus est sol. </span><span class="fk">Ar, </span><span class="ft"> id est adversarius, etc., usque ad post a Chaldæis vastati sunt.</span></p>
  </aside>

  <aside id="FN203">
    <p class="f"><a class="notebackref" href="#IS15_2"><span class="notemark">†</span> 15:2</a> <span class="fk">Ascendit domus. </span><span class="ft"> Ad excelsa, in quibus superbierat, ut non immolet, sed ut plangat ubi peccaverat. </span><span class="fk">Dibon. </span><span class="ft"> ID. Fluxus eorum: Mendacium transit et fluit, et nunquam in eodem statu permanet; sermo autem Domini est compactus et stabilis. Unde manna videtur quasi glacies: non fluit, sed consistit. </span><span class="fk">Super Nabo. </span><span class="ft"> ID. Quia et omnis prophetiæ hujus unus est sensus, etc., usque ad cum anima eorum ululaverit sibi.</span></p>
  </aside>

  <aside id="FN204">
    <p class="f"><a class="notebackref" href="#IS15_3"><span class="notemark">‡</span> 15:3</a> <span class="fk">Omnis ululatus. </span><span class="ft"> Alia littera: Omnis ululat, Moab scilicet, et sic descendet in fletum. Quasi: Ascendit ad excelsa, ut ante idola ploret. Sed cum ibi nullum auxilium reperiret, descendit ad fletum in terram vel in domum suam.</span></p>
  </aside>

  <aside id="FN205">
    <p class="f"><a class="notebackref" href="#IS15_4"><span class="notemark">§</span> 15:4</a> <span class="fk">Clamabit Hesebon. </span><span class="ft"> A principio regni quod est in Hesebon, usque Jasa civitatem, ubi finitur, ubique clamor, ubique luctus. </span><span class="fk">Expediti Moab ululabunt. </span><span class="ft"> Ab uxoribus, fortes bellatores. Inde dicitur Abraham vernaculos domus suæ elegisse expeditos, id est, sine uxoribus.</span></p>
  </aside>

  <aside id="FN206">
    <p class="f"><a class="notebackref" href="#IS15_5"><span class="notemark">**</span> 15:5</a> <span class="fk">Cor meum ad Moab. </span><span class="ft"> Ut scilicet provocem eos ad pœnitentiam, etc., usque ad quod interpretatur </span><span class="fk">leo Dei. </span><span class="fk">Ad Segor. </span><span class="ft"> ID. Segor est ex quinque urbibus Sodomorum, etc., usque ad si post liberationem non peccasset.</span></p>
  </aside>

  <aside id="FN207">
    <p class="f"><a class="notebackref" href="#IS15_6"><span class="notemark">††</span> 15:6</a> <span class="fk">Nemrim. </span><span class="ft"> Nemrim oppidum est super mare, etc., usque ad et ideo arescet herba.</span></p>
  </aside>

  <aside id="FN208">
    <p class="f"><a class="notebackref" href="#IS15_7"><span class="notemark">‡‡</span> 15:7</a> <span class="fk">Et visitatio eorum. </span><span class="ft"> Visitatio in malo: </span><span class="fk">Visitabo in virga iniquitates eorum</span><span class="ft"> Psal. 88.; visitatio in bono: </span><span class="fk">Visitavit nos oriens ex alto</span><span class="ft"> Luc. 1.. </span><span class="fk">Ad torrentem salicum. </span><span class="ft"> Hactenus de captivitate Moabitarum per Assyrios, modo de illa quæ per Chaldæos.</span></p>
  </aside>

  <aside id="FN209">
    <p class="f"><a class="notebackref" href="#IS15_8"><span class="notemark">§§</span> 15:8</a> <span class="fk">Ululatus ejus. </span><span class="ft"> Quasi, ideo ululabit Moab, quia ubi luxus prius, et delectatio propter irrigua et fontium amœna, ibi modo rivi sanguinis.</span></p>
  </aside>

  <aside id="FN210">
    <p class="f"><a class="notebackref" href="#IS15_9"><span class="notemark">***</span> 15:9</a> <span class="fk">Aqua Dibon. </span><span class="ft"> Dibon, silentium, Dibon flens, et tamen una est civitas.</span></p>
  </aside>

  <aside id="FN211">
    <p class="f"><a class="notebackref" href="#IS16_1"><span class="notemark">*</span> 16:1</a> <span class="fk">Emitte agnum. </span><span class="ft"> HIER. Idcirco prophetæ vix intelliguntur, etc., usque ad qui dominetur in toto orbe. </span><span class="fk">Petra deserti. </span><span class="ft"> ID. Ruth scilicet, quia juxta præceptum Domini, etc., usque ad sicut enim Christus pro utroque populo venit, sic de utroque nasci voluit. </span><span class="fk">Ad montem filiæ Sion. </span><span class="ft"> Jerusalem, vel potius ad Ecclesiam, quæ est in contemplatione tanquam speculationis filia. In Jerusalem quoque maxime prædicavit, miracula fecit, passus est, mortuus est, et resurrexit, et genus humanum redemit.</span></p>
  </aside>

  <aside id="FN212">
    <p class="f"><a class="notebackref" href="#IS16_2"><span class="notemark">†</span> 16:2</a> <span class="fk">Sic erunt. </span><span class="ft"> Sic in captivitatem transibunt per Arnon: qui est terminus Moabitarum et Amorrhæorum. HIER. </span><span class="fk">Arnon</span><span class="ft"> quæ interpretatur illuminatio eorum qui, derelictis erroribus, transcendunt ad scientiam veritatis.</span></p>
  </aside>

  <aside id="FN213">
    <p class="f"><a class="notebackref" href="#IS16_3"><span class="notemark">‡</span> 16:3</a> <span class="fk">Ini consilium. </span><span class="ft"> Nihil agas sine consilio, nec circumferaris omni vento doctrinæ, sequere magni consilii angelum. </span><span class="fk">Coge consilium. </span><span class="ft"> De vagis scilicet et errantibus Ecclesiam faciendo. </span><span class="fk">Pone quasi noctem. </span><span class="ft"> Tabernaculum scilicet, in quo quiescere te putabas, etc., usque ad ut fugientem populum Dei apud se recipiat et abscondat.</span></p>
  </aside>

  <aside id="FN214">
    <p class="f"><a class="notebackref" href="#IS16_4"><span class="notemark">§</span> 16:4</a> <span class="fk">Profugi mei. </span><span class="ft"> Qui me fugerunt, qui de Ecclesia egressi sunt, qui sensum suum sunt secuti, non doctrinam Spiritus sancti. </span><span class="fk">Finitus est enim pulvis. </span><span class="ft"> Subito transit ad interfectionem Sennacherib, qui pulvis et miser, quia gloria ejus tanquam pulvis, quem projicit ventus a facie terræ, et miserabiliter ab hac luce migravit, occisus a filiis suis in templo Dei sui.</span></p>
  </aside>

  <aside id="FN215">
    <p class="f"><a class="notebackref" href="#IS16_5"><span class="notemark">**</span> 16:5</a> <span class="fk">Et præparabit. </span><span class="ft"> Judæi exponunt hoc de Ezechia, qui, post mortem Sennacherib, in pace regnavit. Sed melius ad Christum referuntur, et quædam ad primum, quædam ad secundum referuntur adventum.</span></p>
  </aside>

  <aside id="FN216">
    <p class="f"><a class="notebackref" href="#IS16_6"><span class="notemark">††</span> 16:6</a> <span class="fk">Sedebit super illud. </span><span class="ft"> Quiescens et judicans, super corda bonorum. </span><span class="fk">Audivimus superbiam Moab. </span><span class="ft"> More Scripturæ, quia læta nuntiaverat, ne negligentes faceret, comminatione terret. </span><span class="fk">Et indignatio. </span><span class="ft"> ID. Contra Deum in cœlum posuit os suum prophetis detrahens. Illud evangelicum apponens: </span><span class="fk">Omnes qui venerunt ad te ante me fures fuerunt et latrones. </span><span class="ft"> Moysen et David homicidas vocat, Josue sanguinarium.</span></p>
  </aside>

  <aside id="FN217">
    <p class="f"><a class="notebackref" href="#IS16_7"><span class="notemark">‡‡</span> 16:7</a> <span class="fk">Ululabit. </span><span class="ft"> Alter ad alterum, omnes scilicet hæreticorum et philosophorum diversitates contra se in tormentis mugient. </span><span class="fk">Super muros. </span><span class="ft"> Non ædificatos quadro lapide, sicut templum Dei sunt, in quo sic lapides politi, ut nec malleus auditus sit, nec securis.</span></p>
  </aside>

  <aside id="FN218">
    <p class="f"><a class="notebackref" href="#IS16_8"><span class="notemark">§§</span> 16:8</a> <span class="fk">Suburbana Hesebon. </span><span class="ft"> Omnes cogitationes eorum quod significat Hesebon non pertinent ad civitatem Dei; de qua: </span><span class="fk">Fluminis impetus lætificat civitatem Dei</span><span class="ft"> Psal. 45.; sed suburbana sunt, ut ad urbem Domini pertinere credantur. </span><span class="fk">Sabama. </span><span class="ft"> Attolens altitudinem, etc., usque ad Domini ergo gentium apostoli et apostolici viri vineæ Sabama exciderunt flagella. </span><span class="fk">Erraverunt. </span><span class="ft"> Lustrantes universam terram Moab. </span><span class="fk">In deserto. </span><span class="ft"> Ut tandem quos interficerent, non haberent. </span><span class="fk">Propagines. </span><span class="ft"> Metaphoram vineæ prosequitur. </span><span class="fk">Transierunt mare. </span><span class="ft"> ID. Ut mirabilia Domini viderent in profundo tentationum liberati ex eis.</span></p>
  </aside>

  <aside id="FN219">
    <p class="f"><a class="notebackref" href="#IS16_9"><span class="notemark">***</span> 16:9</a> <span class="fk">Vineam: </span><span class="ft"> Vinea Moab, ex vicinia loci talis est, qualis Sodoma. </span><span class="fk">Sabama. </span><span class="ft"> Qui se extollit contra sententiam Dei.</span></p>
  </aside>

  <aside id="FN220">
    <p class="f"><a class="notebackref" href="#IS16_10"><span class="notemark">†††</span> 16:10</a> <span class="fk">De carmelo. </span><span class="ft"> Carmelus mons est inter Phœnicem et Palæstinam imminens Ptolomaidi, in quo Elias oravit. Et ponitur sæpe pro qualibet fertilitate; unde et hic: </span><span class="fk">Auferetur lætitia et exsultatio de Carmelo</span><span class="ft"> III Reg. 18., id est, fertilitas in qua lætabantur Moabitæ. </span><span class="fk">Exsultabit. </span><span class="ft"> Quia spiritualis circumcisionis notitiam se habere jactant hæretici. </span><span class="fk">Vocem. </span><span class="ft"> Ne draconis venena inde exprimantur, et bibentes interficiantur.</span></p>
  </aside>

  <aside id="FN221">
    <p class="f"><a class="notebackref" href="#IS16_11"><span class="notemark">‡‡‡</span> 16:11</a> <span class="fk">Venter meus. </span><span class="ft"> Propheta, qui tanquam cithara, musica arte compositus, et de Dei timore concipiens, multos liberos generat, ut omnis chorda sonum suum reddat. </span><span class="fk">Et viscera. </span><span class="ft"> Sicut cithara sonum compositum non emittit, etc., usque ad et Jacobus, cui una deest, desunt omnes.</span></p>
  </aside>

  <aside id="FN222">
    <p class="f"><a class="notebackref" href="#IS16_12"><span class="notemark">§§§</span> 16:12</a> <span class="fk">Sancta sua. </span><span class="ft"> Ad sanctam, scilicet Ecclesiæ, quæ conabitur sua facere, non prævalebit: non enim statim perfecte virtutem capimus. </span><span class="fk">Non valebit. </span><span class="ft"> In eis scilicet non invenient auxilium, in quibus sperabat, et sic apparuit, quia incassum colebat.</span></p>
  </aside>

  <aside id="FN223">
    <p class="f"><a class="notebackref" href="#IS16_13"><span class="notemark">*</span> 16:13</a> <span class="fk">Hoc verbum. </span><span class="ft"> In proœmio, etc., </span><span class="fk">usque ad. </span><span class="ft"> Quod enim tibi cœperat, hic est completum.</span></p>
  </aside>

  <aside id="FN224">
    <p class="f"><a class="notebackref" href="#IS16_14"><span class="notemark">†</span> 16:14</a> <span class="fk">In tribus annis: </span><span class="ft"> quasi diceret: Sicut pauci racemi remanent, etc., usque ad sed relicto errore conversus, tribus annis tantum parvus et modicus et inglorius relinquitur. </span><span class="fk">Mercenari. </span><span class="ft"> ID. Falsa doctrina omnia lucri causa facit, etc., usque ad levius peccatum est aperte peccare quam sanctitatem simulare.</span></p>
  </aside>

  <aside id="FN225">
    <p class="f"><a class="notebackref" href="#IS17_1"><span class="notemark">*</span> 17:1</a> <span class="fk">Onus Damasci. Ecce Damascus. </span><span class="ft"> ID. Damascus metropolis Syriæ, etc., usque ad sed quia non egerunt pœnitentiam captivati sunt.</span></p>
  </aside>

  <aside id="FN226">
    <p class="f"><a class="notebackref" href="#IS17_2"><span class="notemark">†</span> 17:2</a> <span class="fk">Arœr gregibus. </span><span class="ft"> Myrica, quæ est arbor infructuosa, nascens in desertis, et saxosis locis, quasi diceret: Omnes Syri infructuosi erunt et desolati. Alii dicunt ex hac arbore maleficis artibus odia concitari.</span></p>
  </aside>

  <aside id="FN227">
    <p class="f"><a class="notebackref" href="#IS17_3"><span class="notemark">‡</span> 17:3</a> <span class="fk">Et regnum. </span><span class="ft"> Ut peccatum non regnet in ea, quæ prius sanguinem diligebat. </span><span class="fk">Reliquiæ Syriæ. </span><span class="ft"> Ironice, pro ignominia, etc., usque ad ambo ergo captivati ignominiose.</span></p>
  </aside>

  <aside id="FN228">
    <p class="f"><a class="notebackref" href="#IS17_4"><span class="notemark">§</span> 17:4</a> <span class="fk">Et erit in die illa. </span><span class="ft"> ID. Cum Syria vastata fuerit ab Assyriis, etc., usque ad alii in Cyrenem translati, quæ est regio ultra Ægyptum. </span><span class="fk">Emarcescet. </span><span class="ft"> ID. Non habebunt prophetas, nec signa, nec virtutes, nec regnum, nec sacerdotium; sed omne corpus gentis marcescet.</span></p>
  </aside>

  <aside id="FN229">
    <p class="f"><a class="notebackref" href="#IS17_5"><span class="notemark">**</span> 17:5</a> <span class="fk">In messe. </span><span class="ft"> De gentibus dicitur: </span><span class="fk">Messis quidem multa operarii, autem pauci</span><span class="ft"> Matth. 9.. Illi vero pauperes, messis reliquias quæ per apostolos salvatæ sunt, et rarissimas spicas legunt. Nec in montibus, sed in valle Raphaim, id est, in humilitate, litteræ veritate. Raphaim enim gigantes sonat.</span></p>
  </aside>

  <aside id="FN230">
    <p class="f"><a class="notebackref" href="#IS17_6"><span class="notemark">††</span> 17:6</a> <span class="fk">Sicut excussio. </span><span class="ft"> ID. Percusso populo Judæorum, oliva quæ sub Moyse sexcenta millia armatorum habuerat, et sub David numerante Joab innumerum populum, vix paucos fructus Salvatori obtulit. </span><span class="fk">Duarum aut trium. </span><span class="ft"> Pauli et Barnabæ. Et trium Petri, et Jacobi et Joannis, qui in monte transfiguratum Dominum conspexerunt, et archisynagogi filiam suscitari viderunt. </span><span class="fk">Sive quatuor. </span><span class="ft"> HIER. Hi sunt reliqui novem, in quibus Judæ proditoris Matthias locum obtinuit. Hi pro diversitate gratiarum nobis ignoti, in quatuor aut in quinque separati sunt, ut Evangeliorum numerum et legis in se volumina demonstrarent, tanquam prædicatores utriusque Testamenti.</span></p>
  </aside>

  <aside id="FN231">
    <p class="f"><a class="notebackref" href="#IS17_7"><span class="notemark">‡‡</span> 17:7</a> <span class="fk">In die illa inclinabitur. </span><span class="ft"> Quasi diceret: Dominus esuriens, vix paucas, etc., usque ad sicut legitur in Paralipomen., et idola abjecerunt.</span></p>
  </aside>

  <aside id="FN232">
    <p class="f"><a class="notebackref" href="#IS17_9"><span class="notemark">§§</span> 17:9</a> <span class="fk">In die illa erunt. </span><span class="ft"> Irruentibus Assyriis, et vastantibus non solum Damascum, sed et terram decem tribuum. </span><span class="fk">Aratra. </span><span class="ft"> ID. Amorrhæorum. Hoc contra decem tribus, quasi diceret: Sicut olim venientibus filiis Isræl, relictis aratris fugerunt Amorrhæi, sic modo decem tribus venientibus Assyriis.</span></p>
  </aside>

  <aside id="FN233">
    <p class="f"><a class="notebackref" href="#IS17_10"><span class="notemark">***</span> 17:10</a> <span class="fk">Plantationem fidelem. </span><span class="ft"> Plantatio fidelis est, quando quis plantat et colit, et fructum colligit. Plantatio infidelis et germen alienum, quando alienus colligit: </span><span class="fk">Omnis plantatio quam non plantavit Pater meus eradicabitur</span><span class="ft"> Matth. 15.. </span><span class="fk">Germen alienum. </span><span class="ft"> Non recipiens Patrem, quia non recipis Filium; qui enim credit in Patrem, credit in Filium. Germen alienum, blasphemiæ contra Christum.</span></p>
  </aside>

  <aside id="FN234">
    <p class="f"><a class="notebackref" href="#IS17_11"><span class="notemark">†††</span> 17:11</a> <span class="fk">Mane semen tuum. </span><span class="ft"> ID. Cum scilicet visum fuerit germen, etc., usque ad omnes sancti cum ramis oleastri radicem salvari.</span></p>
  </aside>

  <aside id="FN235">
    <p class="f"><a class="notebackref" href="#IS17_12"><span class="notemark">‡‡‡</span> 17:12</a> <span class="fk">Væ multitudini. </span><span class="ft"> Sennacherib et exercitui ejus, etc., usque ad cuncta opprimere et occupare cupienti.</span></p>
  </aside>

  <aside id="FN236">
    <p class="f"><a class="notebackref" href="#IS17_13"><span class="notemark">§§§</span> 17:13</a> <span class="fk">Rapietur. </span><span class="ft"> Raptus est a Jerusalem, quando cum paucis fugit in Ninivem. De mundo raptus est, quando a filiis suis cito occisus est, ut patet.</span></p>
  </aside>

  <aside id="FN237">
    <p class="f"><a class="notebackref" href="#IS17_14"><span class="notemark">*</span> 17:14</a> <span class="fk">Hæc est pars eorum qui vastaverunt. </span><span class="ft"> Propheta ex persona Isræl, quasi diceret: Sic solet Deus beare inimicos nostros.</span></p>
  </aside>

  <aside id="FN238">
    <p class="f"><a class="notebackref" href="#IS18_1"><span class="notemark">*</span> 18:1</a> <span class="fk">Væ terræ. </span><span class="ft"> ID. Quia de cæteris persecutoribus Ecclesiæ dixerat, etc., usque ad quasi errando inutilia fecerit. </span><span class="fk">Væ terræ cymbalæ alarum. </span><span class="ft"> Convertitur iterum ad Ægyptum, et vocat eum, etc., usque ad timorem Domini abstulerunt eis.</span></p>
  </aside>

  <aside id="FN239">
    <p class="f"><a class="notebackref" href="#IS18_2"><span class="notemark">†</span> 18:2</a> <span class="fk">In vasis papyri, </span><span class="ft"> id est in navibus de papyro factis, etc., usque ad pertransit et labitur.</span></p>
  </aside>

  <aside id="FN240">
    <p class="f"><a class="notebackref" href="#IS18_3"><span class="notemark">‡</span> 18:3</a> <span class="fk">Gentem exspectantem et conculcatam. </span><span class="ft"> Omnes enim hæretici sibi promittunt ingentia, etc., usque ad id est doctrinam eorum audiunt.</span></p>
  </aside>

  <aside id="FN241">
    <p class="f"><a class="notebackref" href="#IS18_4"><span class="notemark">§</span> 18:4</a> <span class="fk">Nubes roris. </span><span class="ft"> Grata messoribus fatigatis, quibus refrigerium præstat, et stipulam arentem facit humectando secabilem: sic sermo meus contra Ægyptum, gratus omnibus erit in me credentibus, et Assyriis a me eis data victoria.</span></p>
  </aside>

  <aside id="FN242">
    <p class="f"><a class="notebackref" href="#IS18_5"><span class="notemark">**</span> 18:5</a> <span class="fk">Ramusculi. </span><span class="ft"> ID. Inutiles: unde: </span><span class="fk">Ego sum vitis vera, et Pater meus agricola est: omnem palmitem in me non ferentem fructum tollet eum, et omnem qui fert fructum purgabit eum. </span></p>
  </aside>

  <aside id="FN243">
    <p class="f"><a class="notebackref" href="#IS18_6"><span class="notemark">††</span> 18:6</a> <span class="fk">Et omnes bestiæ terræ. </span><span class="ft"> Hyperbolicos. Neque enim omnes bestiæ terræ super eum hyemabunt. Sed significat, et occisionem immensam, et bestiarum multitudinem maximam superventuram, quibus æstate et hieme cadavera sufficiant in escam.</span></p>
  </aside>

  <aside id="FN244">
    <p class="f"><a class="notebackref" href="#IS18_7"><span class="notemark">‡‡</span> 18:7</a> <span class="fk">In tempore. </span><span class="ft"> Revertitur Propheta ad populum Isræl, et promittit ei bona, dicens: </span><span class="fk">In tempore, </span><span class="ft"> quasi dicat: Vastata Ægypto, non sperabit ultra Juda in umbra ejus; sed fidei et bonorum operum Domino offerret munus. Quod impletum est septuagesimo anno post captivitatem sub Zorobabel et aliis ducibus.</span></p>
  </aside>

  <aside id="FN245">
    <p class="f"><a class="notebackref" href="#IS19_1"><span class="notemark">*</span> 19:1</a> <span class="fk">Onus Ægypti, </span><span class="ft"> etc. ID. Sciendum multa quæ hic dicuntur ad Ægyptum historialiter pertinere; sed, et hic et in aliis locis, Scripturarum multa ponuntur quæ non possunt juxta historiam stare, ut rerum necessitate cogamur altiorem intelligentiam quærere. </span><span class="fk">Ecce Dominus ascendet, </span><span class="ft"> etc. ID. Ægyptus, tenebræ vel mœror, etc., usque ad et corda sapientium Ægypti pavore tabuerunt. </span><span class="fk">Simulacra Ægypti. </span><span class="ft"> Idololatria fractam se sentiens, ut etiam magi a dæmonibus docti, vel juxta prophetiam Balaam intelligentes natum Filium Dei, qui magicam destruerat artem, in Bethleem venerunt et Puerum adoraverunt.</span></p>
  </aside>

  <aside id="FN246">
    <p class="f"><a class="notebackref" href="#IS19_2"><span class="notemark">†</span> 19:2</a> <span class="fk">Et concurrere faciam. </span><span class="ft"> ID. Unde in Evangelio: </span><span class="fk">Non veni pacem mittere in terram, sed gladium: veni enim separare hominem a patre suo, </span><span class="ft"> etc., Matth. 10..</span></p>
  </aside>

  <aside id="FN247">
    <p class="f"><a class="notebackref" href="#IS19_3"><span class="notemark">‡</span> 19:3</a> <span class="fk">Et dirumpetur, </span><span class="ft"> etc. ID. Dividetur in contraria voluntas Ægypti, ut non magna sentiant sicut ante, sed spirituali gladio separati, consilium suum cognoscant præcipitatum esse.</span></p>
  </aside>

  <aside id="FN248">
    <p class="f"><a class="notebackref" href="#IS19_4"><span class="notemark">§</span> 19:4</a> <span class="fk">Dominorum crudelium. </span><span class="ft"> Multis dominis Ægyptus tradita est. Primum Assyriis, post Nabuchodonosor, tertio Alexandro, ad ultimum Romanis, Antonio et Cleopatra ab Augusto superatis. Chaldæi crudeliores, Romani potentiores.</span></p>
  </aside>

  <aside id="FN249">
    <p class="f"><a class="notebackref" href="#IS19_5"><span class="notemark">**</span> 19:5</a> <span class="fk">Et arescet. </span><span class="ft"> Fieri solet, ut cum ira Dei captivitas venit, ut indignationem ejus pestilentia subsequatur, et contra peccatores elementa desæviant. Veniente ergo captivitate per Chaldæos vel Romanos, forsitan et Nilus, et fontes siccati sunt. Hyperbolicos quoque propter nimiam tribulationem flumina possunt dici defecisse, et fontes aruisse et rivuli.</span></p>
  </aside>

  <aside id="FN250">
    <p class="f"><a class="notebackref" href="#IS19_11"><span class="notemark">††</span> 19:11</a> <span class="fk">Stulti. </span><span class="ft"> Adveniente captivitate Babylonica vel Romana, omnia magorum defecerunt consilia. </span><span class="fk">Principes Thaneos. </span><span class="ft"> HIER. Humilis mandati; omnes enim hæretici contrariam altitudini humilitatem docent, et ad inferos detrahunt, et humilis mandati et dejecti sunt principes. </span><span class="fk">Filius sapientium. </span><span class="ft"> Hæc dicebat unusquisque Pharaoni, etc., usque ad et deos magnos auctores suæ gentis fuisse jactant Isim, et Osirim, et Typhonem. </span><span class="fk">Regum antiquorum. </span><span class="ft"> Quasi dicat: Habeo scientiam Scripturarum cum sapientia sæculari.</span></p>
  </aside>

  <aside id="FN251">
    <p class="f"><a class="notebackref" href="#IS19_14"><span class="notemark">‡‡</span> 19:14</a> <span class="fk">Ebrius et vomens. </span><span class="ft"> ID. Furore draconum, ut tandem post vomitum intelligant ebrietatem suam. Quandiu enim ebrii fuerint, nec principium habebunt, nec finem.</span></p>
  </aside>

  <aside id="FN252">
    <p class="f"><a class="notebackref" href="#IS19_15"><span class="notemark">§§</span> 19:15</a> <span class="fk">Refrenantem. </span><span class="ft"> HAYMO. in Isa. Pro eo quod Hieronymus debuit transferre, etc., usque ad alii præ lascivia quid faciant, nesciunt.</span></p>
  </aside>

  <aside id="FN253">
    <p class="f"><a class="notebackref" href="#IS19_16"><span class="notemark">***</span> 19:16</a> <span class="fk">Mulieres. </span><span class="ft"> Quas amat Ægyptus, quas solas vult Pharao vivere, necatis viris. Diabolus virtutes interficit, vitia conservat.</span></p>
  </aside>

  <aside id="FN254">
    <p class="f"><a class="notebackref" href="#IS19_17"><span class="notemark">†††</span> 19:17</a> <span class="fk">Terra Juda Ægypto. </span><span class="ft"> Scientia Scripturarum lex, et prophetæ; Evangelia erunt Ægypto in festivitatem cum se cognoverit, vel in timorem cum se mendacia habuisse intellexerit. </span><span class="fk">In pavorem. </span><span class="ft"> Alii in festivitatem, etc., usque ad promittendo auxilium eis.</span></p>
  </aside>

  <aside id="FN255">
    <p class="f"><a class="notebackref" href="#IS19_18"><span class="notemark">‡‡‡</span> 19:18</a> <span class="fk">Quinque civitates. </span><span class="ft"> Quidam quinque libros Moysi intelligunt, etc., usque ad quia de vitiis ad virtutes commutantur. </span><span class="fk">Lingua Chananæa. </span><span class="ft"> Quæritur cur non lingua Hebræa, etc., usque ad et qui tactu immundo delectantur.</span></p>
  </aside>

  <aside id="FN256">
    <p class="f"><a class="notebackref" href="#IS19_19"><span class="notemark">§§§</span> 19:19</a> <span class="fk">In die illa. </span><span class="ft"> ID. Hoc non intelligens Onias sacerdos, etc., usque ad et eos usque hodie linguam propriam tenuisse. </span><span class="fk">Et titulus. </span><span class="ft"> Titulus Domini evangelica doctrina et apostolica, quæ est usque ad terminos terræ, unde: </span><span class="fk">In omnem terram exivit sonus eorum</span><span class="ft"> Psal. 18.. Vel titulus juxta terminum fidei, operatio bona, quæ quantum et fides extendi debet, vel imitatio passionis Christi.</span></p>
  </aside>

  <aside id="FN257">
    <p class="f"><a class="notebackref" href="#IS19_20"><span class="notemark">*</span> 19:20</a> <span class="fk">Clamabunt enim. </span><span class="ft"> Cum evangelica doctrina creverit, et persecutio ingruerit, tunc qui crediderint, clamabunt ad Deum patrem.</span></p>
  </aside>

  <aside id="FN258">
    <p class="f"><a class="notebackref" href="#IS19_23"><span class="notemark">†</span> 19:23</a> <span class="fk">In die illa. </span><span class="ft"> Ante adventum Domini, singulæ nationes, etc., usque ad qui de regno in regnum discurrunt. </span><span class="fk">Et servient Ægyptii. </span><span class="ft"> Non quod postea illi fuissent subjugati, etc., usque ad ejusdem cum ipsis conditionis. </span><span class="fk">In die illa erit. </span><span class="ft"> ID. Non vicissim ab Assyriis Ægyptiisque medius vexabitur, sed erit tertius cum ipsis serviens, scilicet Romanis.</span></p>
  </aside>

  <aside id="FN259">
    <p class="f"><a class="notebackref" href="#IS19_25"><span class="notemark">‡</span> 19:25</a> <span class="fk">Benedictus. </span><span class="ft"> Hæ regiones præ omnibus aliis monarchis abundaverant, et ideo benedici meruerunt.</span></p>
  </aside>

  <aside id="FN260">
    <p class="f"><a class="notebackref" href="#IS20_1"><span class="notemark">*</span> 20:1</a> <span class="fk">In anno. </span><span class="ft"> ID. Assyria nomina sunt hæc, etc., usque ad expugnat eos qui serviunt generationi et libidini. </span><span class="fk">In anno. </span><span class="ft"> Azotus, urbs Palæstinorum potentissima de quinque, etc., usque ad quæ per eum loquebatur Dominus. </span><span class="fk">Cum misisset. </span><span class="ft"> Pulchre rex Assyriorum Sargon, id est princeps hortorum, dicitur, cui similis est Achab: Qui vineam Naboth in hortum vertere cupiebat; quod ille tropologice intelligens, maluit mori quam facere, ne paterna hæreditas et possessio antiqua in regis impii mutaretur delicias.</span></p>
  </aside>

  <aside id="FN261">
    <p class="f"><a class="notebackref" href="#IS20_2"><span class="notemark">†</span> 20:2</a> <span class="fk">Vade et solve. </span><span class="ft"> Præcipitur prophetæ ut sacco calceamentisque depositis, etc., usque ad nihil enim occultum quod non reveletur. </span><span class="fk">Et fecit sic. </span><span class="ft"> Mira obedientia, solo cilicio induebatur vir nobilissimus, ut Hebræi tradunt. Cujus filiam Rex Manasses accepit in conjugium, non erubuit nudus incedere, nihil honestius judicans quam Domino obedire.</span></p>
  </aside>

  <aside id="FN262">
    <p class="f"><a class="notebackref" href="#IS20_3"><span class="notemark">‡</span> 20:3</a> <span class="fk">Discalceatus. </span><span class="ft"> ID. Notandum quod antequam capiatur Azotus, etc., usque ad ad quam festinat, vel stare, vel ambulare.</span></p>
  </aside>

  <aside id="FN263">
    <p class="f"><a class="notebackref" href="#IS20_4"><span class="notemark">§</span> 20:4</a> <span class="fk">Ad ignominiam. </span><span class="ft"> Quia pascha Domini comedere non poterant, quod comedit lumbis accinctus, baculum tenens manu, calceatis pedibus, ne, per hujus sæculi solitudinem transiens, a serpentibus mordeatur.</span></p>
  </aside>

  <aside id="FN264">
    <p class="f"><a class="notebackref" href="#IS20_6"><span class="notemark">**</span> 20:6</a> <span class="fk">Hæccine erat. </span><span class="ft"> Admiranda Dei providentia, etc., usque ad in fine ex toto peribit, cum regnum Christi illuxerit.</span></p>
  </aside>

  <aside id="FN265">
    <p class="f"><a class="notebackref" href="#IS21_1"><span class="notemark">*</span> 21:1</a> <span class="fk">Onus deserti maris. </span><span class="ft"> Babylonis, pro multitudine populi dicta mare. </span><span class="fk">De deserto venit. </span><span class="ft"> In quo Dominus tentatus, in quo Isrælitæ percussi a serpentibus.</span></p>
  </aside>

  <aside id="FN266">
    <p class="f"><a class="notebackref" href="#IS21_2"><span class="notemark">†</span> 21:2</a> <span class="fk">Qui incredulus. </span><span class="ft"> Generalis sententia, quasi culpa singulorum est quod in tempestate opprimuntur. </span><span class="fk">Ascende Ælam. </span><span class="ft"> LXX: Ælamitæ et legati Persarum. Ælamitæ, despicientes. </span><span class="fk">Ascende, </span><span class="ft"> quasi diceret: O Persæ et Medi, nolite timere, equos ascendite, Babylonem obsidete. </span><span class="fk">Ascende. </span><span class="ft"> Dei fortitudine confisus, audacter, contra adversarios loquitur. </span><span class="fk">Omnem gemitum. </span><span class="ft"> Quo te et alias gentes gemere faciebat; vel, ut nullus jam gemat pressus potentia Babylonis; vel, tantis malis sit afflicta, ut contra te gemere non audeat.</span></p>
  </aside>

  <aside id="FN267">
    <p class="f"><a class="notebackref" href="#IS21_5"><span class="notemark">‡</span> 21:5</a> <span class="fk">Pone mensam. </span><span class="ft"> Quasi diceret: O Persæ et Medi, sumite cibum, etc., usque ad in quo ignea tela diaboli restringatis. </span><span class="fk">Contemplare, </span><span class="ft"> etc. Quid post mensam ingruat et, vel, contemplare, o Balthasar, quid scripserit in pariete: </span><span class="fk">Mane, Tethel, Phares. </span></p>
  </aside>

  <aside id="FN268">
    <p class="f"><a class="notebackref" href="#IS21_6"><span class="notemark">§</span> 21:6</a> <span class="fk">Speculatorem. </span><span class="ft"> Speculantes dicuntur prophetæ.</span></p>
  </aside>

  <aside id="FN269">
    <p class="f"><a class="notebackref" href="#IS21_7"><span class="notemark">**</span> 21:7</a> <span class="fk">Ascensorem. </span><span class="ft"> Cyrus princeps imperabat Medis et Persis, etc., usque ad litteræ scilicet et spiritus ad duo referunt Testamenta.</span></p>
  </aside>

  <aside id="FN270">
    <p class="f"><a class="notebackref" href="#IS21_8"><span class="notemark">††</span> 21:8</a> <span class="fk">Leo. </span><span class="ft"> Idem leo pro virtute animi, qui speculator prærogativa contemplationis. </span><span class="fk">Super speculam Domini. </span><span class="ft"> Id est, per diem in contemplatione positus, diebus ac noctibus paratus audire et loqui quæ præceperit. </span><span class="fk">Stans totis noctibus. </span><span class="ft"> Ut me custodiam ab omni peccato, ut sim dignus audire verbum Domini.</span></p>
  </aside>

  <aside id="FN271">
    <p class="f"><a class="notebackref" href="#IS21_9"><span class="notemark">‡‡</span> 21:9</a> <span class="fk">Ecce iste venit vir. </span><span class="ft"> Quod sequitur, se vidisse significat, venire, scilicet Salvatorem super bigam sedentem, et duobus animalibus, id est, asino et camelo, unum currum jungentem. </span><span class="fk">Cecidit, cecidit. </span><span class="ft"> Cyro et Dario Babylonem vastantibus, etiam idola sunt confracta, templo Beli subverso et igne concremato.</span></p>
  </aside>

  <aside id="FN272">
    <p class="f"><a class="notebackref" href="#IS21_10"><span class="notemark">§§</span> 21:10</a> <span class="fk">Tritura mea. </span><span class="ft"> Quasi dicat: O popule, qui recondendus es in horrea mea, quem trivi variis angustiis, ut excuterem paleas et triticum purum, conferrem in horrea, quæ audivi a Domino ex Deo Isræl, etc.</span></p>
  </aside>

  <aside id="FN273">
    <p class="f"><a class="notebackref" href="#IS21_11"><span class="notemark">***</span> 21:11</a> <span class="fk">Onus Duma. </span><span class="ft"> LXX: Idumææ, etc., usque ad onus Duma ad me clamat. </span><span class="fk">Ad me clamat. </span><span class="ft"> HIER. Deus, scilicet custos meus, etc., usque ad loquitur deinde gentibus: </span><span class="fk">Si me quæritis, </span><span class="ft"> studiosius </span><span class="fk">quærite</span><span class="ft"> Joan. 9..</span></p>
  </aside>

  <aside id="FN274">
    <p class="f"><a class="notebackref" href="#IS21_12"><span class="notemark">†††</span> 21:12</a> <span class="fk">Venit mane, </span><span class="ft"> etc. Quasi populo meo dabo lumen lætitiæ, etc., usque ad operatione, et sic audiam vos.</span></p>
  </aside>

  <aside id="FN275">
    <p class="f"><a class="notebackref" href="#IS21_13"><span class="notemark">‡‡‡</span> 21:13</a> <span class="fk">Onus in Arabia. </span><span class="ft"> Arabes sunt Saraceni, etc., usque ad inde alloquitur Deus Judæos fugientes sic: </span><span class="fk">In saltu ad vesperam. </span><span class="ft"> O Judæi, qui obsidionem Babyloniam fugietis in saltu, id est in silvis Saracenorum dormietis, fugientes Chaldæos in semitis Dodanim, quod interpretatur </span><span class="fk">in propinquos</span><span class="ft"> vel </span><span class="fk">cognatos, </span><span class="ft"> id est, in via quæ ducit propinquos vestros Saracenos. </span><span class="fk">Vesperam. </span><span class="ft"> ID. Quæ est principium noctis. Qui peccare incipit, in vespera est; qui ad summum venit, in media nocte. Media nocte primogenita Ægypti occiduntur. Petrus negat, luce jam vicina pœnitet. </span><span class="fk">In semitis. </span><span class="ft"> ID. Quia vespera principium malorum, etc., usque ad quando contra patrem rebellavit.</span></p>
  </aside>

  <aside id="FN276">
    <p class="f"><a class="notebackref" href="#IS21_14"><span class="notemark">§§§</span> 21:14</a> <span class="fk">Occurentes sitienti ferte. </span><span class="ft"> Hoc contra eos potest dici, qui otio et desidiæ se tradiderunt et propria salute contenti sunt, nec pœnitentibus et conversis manum porrigunt. </span><span class="fk">Sitienti ferte aquam. </span><span class="ft"> Fatigatis fratribus ardore solis et sitis ferte aquam, ne in solitudine pereant.</span></p>
  </aside>

  <aside id="FN277">
    <p class="f"><a class="notebackref" href="#IS21_16"><span class="notemark">*</span> 21:16</a> <span class="fk">Adhuc in uno, </span><span class="ft"> etc. Quasi diceret: Quia non habuistis in eos misericordiam, prope sustinebitis captivitatis miseriam. Post annum a Judaica captivitate et Jerusalem subversione, hi quoque vastati sunt. </span><span class="fk">Quasi in anno mercenarii: </span><span class="ft"> ID. quod est: Quomodo mercenarius annum suum, etc., usque ad panemque cœlestem comederint.</span></p>
  </aside>

  <aside id="FN278">
    <p class="f"><a class="notebackref" href="#IS22_1"><span class="notemark">*</span> 22:1</a> <span class="fk">Onus vallis. </span><span class="ft"> Jerusalem quondam domina gentium, etc., usque ad qui de sublimi sensu Scripturarum ad infima corruerunt. </span><span class="fk">Vallis visionis. </span><span class="ft"> LXX: Sion, id est speculæ, scilicet Ecclesiæ. </span><span class="fk">Quidnam tibi quoque. </span><span class="ft"> Quasi diceret: Cum philosophia et sapientia sæcularis, de sublimibus disputans, simplicitatem Ecclesiæ contemnat, cur, tu quoque sectaris excelsa?</span></p>
  </aside>

  <aside id="FN279">
    <p class="f"><a class="notebackref" href="#IS22_2"><span class="notemark">†</span> 22:2</a> <span class="fk">Plena. </span><span class="ft"> Doctrina hæreticorum plena est multiloquio et clamore. </span><span class="fk">Interfecti tui. </span><span class="ft"> HIER. Vallis, scilicet Sion, voluntate propria, ad hæreticos scilicet transierunt. Comparatione eorum qui post prælium victi sunt, infelicius vulnerantur qui sponte se tradunt: quomodo in martyrio, qui post pœnas negat, levius punitur quam qui sine necessitate Christum abnegat.</span></p>
  </aside>

  <aside id="FN280">
    <p class="f"><a class="notebackref" href="#IS22_3"><span class="notemark">‡</span> 22:3</a> <span class="fk">Cuncti principes, </span><span class="ft"> etc. Sicut in Jeremia legitur, Sedechias nocte per muri foramen, etc., usque ad et in Babylonem ducti sunt. </span><span class="fk">Fugerunt. </span><span class="ft"> In fuga concordes, quorum princeps est draco fugiens, coluber tortuosus.</span></p>
  </aside>

  <aside id="FN281">
    <p class="f"><a class="notebackref" href="#IS22_5"><span class="notemark">§</span> 22:5</a> <span class="fk">Et fletuum. </span><span class="ft"> ID. LXX: Erroris. Non quod fletus et error a Domino sit, sed occasione Scripturarum quas dedit eis legendas, nascitur erroris occasio, et possunt dicere: </span><span class="fk">Quare nos errare fecisti a via tua? </span><span class="ft"> Isa. 63.</span></p>
  </aside>

  <aside id="FN282">
    <p class="f"><a class="notebackref" href="#IS22_6"><span class="notemark">**</span> 22:6</a> <span class="fk">Elam. </span><span class="ft"> Civitas in Perside provincia, in qua optimi sagittarii: </span><span class="fk">Elam sumpsit pharetram. </span><span class="ft"> Elam, ascensus eorum, id est superbia hæreticorum, sumpsit pharetram, </span><span class="fk">ut sagittet in obscuro rectos corde. </span><span class="fk">Parietem. </span><span class="ft"> Ecclesiæ firmamenta, clypeo suo, id est impugnatione nudavit.</span></p>
  </aside>

  <aside id="FN283">
    <p class="f"><a class="notebackref" href="#IS22_8"><span class="notemark">††</span> 22:8</a> <span class="fk">Operimentum. </span><span class="ft"> Templum quod gentibus et pollutis ante opertum et clausum erat. </span><span class="fk">Armamentarium. </span><span class="ft"> Juxta templum erat domus quam ædificavit David ad reponenda arma, in cujus circuitu arbores multæ; unde dicitur domus saltus. Ipsa quoque non lapidea, sed lignea fuit: ex humore enim cæmenti et lapidum ut aiunt eruginat ferrum.</span></p>
  </aside>

  <aside id="FN284">
    <p class="f"><a class="notebackref" href="#IS22_9"><span class="notemark">‡‡</span> 22:9</a> <span class="fk">Et congregastis. </span><span class="ft"> Terra promissionis, quamvis uberrima, etc., usque ad inferior quæ ab hostibus capi poterat, superior quæ non poterat.</span></p>
  </aside>

  <aside id="FN285">
    <p class="f"><a class="notebackref" href="#IS22_11"><span class="notemark">§§</span> 22:11</a> <span class="fk">Et lacum. </span><span class="ft"> ID. Non puteum qui aquam vitalem habet et æternam, sed lacus contritos qui continere non valent aquam. </span><span class="fk">Inter duos muros. </span><span class="ft"> Scilicet et Novum et Vetus Testamentum, fecerunt sibi novas aquas, quas interiores putant et majora continere mysteria quam Vetus Testamentum.</span></p>
  </aside>

  <aside id="FN286">
    <p class="f"><a class="notebackref" href="#IS22_12"><span class="notemark">***</span> 22:12</a> <span class="fk">Et vocabit Dominus Deus exercituum. </span><span class="ft"> Quotidie provocat Dominus hæreticos ad pœnitentiam, etc., usque ad sed vilipendentes et desperantes dicebant: </span><span class="fk">Comedamus et bibamus, cras enim moriemur</span><span class="ft"> Jerem. 34..</span></p>
  </aside>

  <aside id="FN287">
    <p class="f"><a class="notebackref" href="#IS22_14"><span class="notemark">†††</span> 22:14</a> <span class="fk">Moriamini. </span><span class="ft"> ID. Vitiis, aut cum eis ad inferos descendatis, etc., usque ad quæ hic dicuntur non pertinent ad captivitatem factam tempore Ezechiæ.</span></p>
  </aside>

  <aside id="FN288">
    <p class="f"><a class="notebackref" href="#IS22_15"><span class="notemark">‡‡‡</span> 22:15</a> <span class="fk">Sobnam. </span><span class="ft"> HIER. Convertere nunc, etc., usque ad unde ei Dominus hæc mala minatur</span></p>
  </aside>

  <aside id="FN289">
    <p class="f"><a class="notebackref" href="#IS22_16"><span class="notemark">§§§</span> 22:16</a> <span class="fk">Quid tu hic? </span><span class="ft"> Ac si diceret: Cur tibi vis ædificare domum? etc., usque ad quam sepulcrum et memoria appellandum.</span></p>
  </aside>

  <aside id="FN290">
    <p class="f"><a class="notebackref" href="#IS22_18"><span class="notemark">*</span> 22:18</a> <span class="fk">Coronans coronabit te. </span><span class="ft"> Qui scilicet quondam habebas coronam pontificis, et sanctificationem in lamina auri in qua scriptum erat nomen Dei, tribulatione et angustia coronaberis. </span><span class="fk">Tribulatione. </span><span class="ft"> Pro lamina aurea in qua scriptum erat nomen Domini, quam in fronte portabat sacerdos semel in anno. </span><span class="fk">Quasi pilam. </span><span class="ft"> Sicut sphæra in loco declivi et spacioso stare non potet, sic populus tuus in orbis terminos dispergetur.</span></p>
  </aside>

  <aside id="FN291">
    <p class="f"><a class="notebackref" href="#IS22_20"><span class="notemark">†</span> 22:20</a> <span class="fk">Servum meum Eliacim. </span><span class="ft"> Per Sobnam superbum, etc., </span><span class="fk">usque ad Filium Helciæ, </span><span class="ft"> id est patris Domini.</span></p>
  </aside>

  <aside id="FN292">
    <p class="f"><a class="notebackref" href="#IS22_22"><span class="notemark">‡</span> 22:22</a> <span class="fk">Clavem. </span><span class="ft"> Per clavem quam super humerum portat, sceptrum regni et signum victoriæ, id est </span><span class="fk">crucem possumus</span><span class="ft"> intelligere quam Christus ipse in suo proprio portavit humero. </span><span class="fk">Domus David. </span><span class="ft"> Domum David vocat domum Domini, in qua erat aurea clavis. </span><span class="fk">Et aperiet. </span><span class="ft"> Unde: </span><span class="fk">Qui aperit et nemo claudit, claudit et nemo aperit. </span><span class="ft"> Quod in passione reseravit claudi non poterit; quod in cæremoniis clausit, nemo aperiet.</span></p>
  </aside>

  <aside id="FN293">
    <p class="f"><a class="notebackref" href="#IS22_24"><span class="notemark">§</span> 22:24</a> <span class="fk">Et suspendam super. </span><span class="ft"> Unde in Evangelio: </span><span class="fk">Omnis populus pendebat ex eo. </span><span class="ft"> Hodie quoque ad verbum sapientiæ ejus pendent.</span></p>
  </aside>

  <aside id="FN294">
    <p class="f"><a class="notebackref" href="#IS22_25"><span class="notemark">**</span> 22:25</a> <span class="fk">Auferetur paxillus. </span><span class="ft"> Quæ dicuntur, etc., usque ad Judæi convertentur ad fidem.</span></p>
  </aside>

  <aside id="FN295">
    <p class="f"><a class="notebackref" href="#IS23_1"><span class="notemark">*</span> 23:1</a> <span class="fk">Onus Tyri. </span><span class="ft"> Tyrus nobilissima civitas Chananæorum, etc., usque ad hanc miseriam prædicit Isaias: </span><span class="fk">Onus Tyri, </span><span class="ft"> etc. </span><span class="fk">Ululate. </span><span class="ft"> In Græco apertius: Ululate, naves Carthaginis: vos, scilicet, qui Tyrum venire consuevistis causa negotiationis. Carthago colonia fuit Tyriis, ab eis constructa et culta. </span><span class="fk">Naves maris. </span><span class="ft"> Hebraice Tharsis, id est exploratio gaudii vel contemplatio, quia gaudii contemplatio et lætitiæ vertetur in lacrymas.</span></p>
  </aside>

  <aside id="FN296">
    <p class="f"><a class="notebackref" href="#IS23_3"><span class="notemark">†</span> 23:3</a> <span class="fk">Negotiatio. </span><span class="ft"> HIER. Negotiatores, etc., usque ad et de aliis vitiis ad alia transeunt. </span><span class="fk">Semen Nili messis fluminis fruges, </span><span class="ft"> etc. Sic construitur: semen Nili fluminis erat messis et fruges ejus, scilicet Tyri. Terra Chananæorum, in qua Tyrus est, infertilis est: Ægyptus, quam irrigat Nilus, fertilis frugibus, quas Tyrus ab Ægyptiis commutabat.</span></p>
  </aside>

  <aside id="FN297">
    <p class="f"><a class="notebackref" href="#IS23_4"><span class="notemark">‡</span> 23:4</a> <span class="fk">Mare. </span><span class="ft"> Sæculi scilicet in quo parva animalia cum magnis, draco quem Dominus formavit ad illudendum ei videns eos a venatoribus Christi capi, qui a dæmonibus fuerunt capti, dicit contrariæ fortitudini venatorum quam significat Sidon: Erubesce, Sidon. </span><span class="fk">Non parturivi. </span><span class="ft"> Quasi diceret: Nihil profuit parturisse, peperisse et enutrisse juvenes, quia Tyrus sine defensione capta est.</span></p>
  </aside>

  <aside id="FN298">
    <p class="f"><a class="notebackref" href="#IS23_5"><span class="notemark">§</span> 23:5</a> <span class="fk">Cum auditum fuerit in Ægypto, </span><span class="ft"> etc. Tum de omnibus vitiis, tum de hæresibus hoc sentitur, quia una capta alia pertimescit, et in alterius confusione altera se capiendam sentit.</span></p>
  </aside>

  <aside id="FN299">
    <p class="f"><a class="notebackref" href="#IS23_6"><span class="notemark">**</span> 23:6</a> <span class="fk">Transite, ululate, qui habitatis. </span><span class="ft"> Sicut supra dictum est, cum non possent Nabuchodonosor resistere, festinaverunt qui potuerunt naves conscendere: alii remanserunt in civitate.</span></p>
  </aside>

  <aside id="FN300">
    <p class="f"><a class="notebackref" href="#IS23_7"><span class="notemark">††</span> 23:7</a> <span class="fk">Nunquid non hæc vestra est, quæ gloriabatur a diebus pristinis in antiquitate, </span><span class="ft"> etc. Quasi diceret: Hæc ideo præcipio, quia urbs vestra Tyrus, deposito errore veteri, transibit ad veritatem.</span></p>
  </aside>

  <aside id="FN301">
    <p class="f"><a class="notebackref" href="#IS23_8"><span class="notemark">‡‡</span> 23:8</a> <span class="fk">Principes institores ejus inclyti terræ, </span><span class="ft"> etc. ID. Inter alios negotiatores, vel etiam in regnis.</span></p>
  </aside>

  <aside id="FN302">
    <p class="f"><a class="notebackref" href="#IS23_9"><span class="notemark">§§</span> 23:9</a> <span class="fk">Ad ignominiam deduceret, </span><span class="ft"> etc. Non Dominus ignominiæ auctor est, sed quod ignominiosum est ostendit, secundum illud: </span><span class="fk">Contaminatione contaminabit eum, </span><span class="ft"> non quod sacerdos contaminationis auctor sit, sed quod ostendit contaminatum eum quem mundum putabant multi.</span></p>
  </aside>

  <aside id="FN303">
    <p class="f"><a class="notebackref" href="#IS23_10"><span class="notemark">***</span> 23:10</a> <span class="fk">Flumen. </span><span class="ft"> Babyloniorum. </span><span class="fk">Super flumina Babylonis illic sedimus et flevimus, dum recordaremur Sion</span><span class="ft"> Psal. 136.. </span><span class="fk">Cingulum ultra tibi. </span><span class="ft"> Fortitudo resistendi, cingulo enim lumbos restringimus: in lumbis fortitudinem habere dicimur.</span></p>
  </aside>

  <aside id="FN304">
    <p class="f"><a class="notebackref" href="#IS23_11"><span class="notemark">†††</span> 23:11</a> <span class="fk">Conturbavit regna. </span><span class="ft"> Scilicet Ægyptiorum et Moabitarum, et aliarum in circuitu. Tyro enim capta et subversa, alia regna conturbata sunt timore. Regnum quoque Ægypti pro subversa Tyro datum est Nabuchodonosor.</span></p>
  </aside>

  <aside id="FN305">
    <p class="f"><a class="notebackref" href="#IS23_12"><span class="notemark">‡‡‡</span> 23:12</a> <span class="fk">Filia Sidonis. </span><span class="ft"> ID. In terra Chanaan sunt Tyrus et Sidon; unde: Mulier Chananæa exivit de finibus Tyri et Sidonis occurrens Salvatori Matth. 15.. </span><span class="fk">Transfreta. </span><span class="ft"> Sæpe videmus quosdam a proposito suo transire ad aliud, a militia ad negotiationem: a causis ad arma mutant industriam, ut mutent infelicitatem. Sed, Deo dispensante, omnia eveniunt contraria, ut per miserias coacti non in se, sed in Domino creatore confidant.</span></p>
  </aside>

  <aside id="FN306">
    <p class="f"><a class="notebackref" href="#IS23_13"><span class="notemark">§§§</span> 23:13</a> <span class="fk">Talis populus non fuit. </span><span class="ft"> Usque ad mortem Nabuchodonosor fortissimi super omnes Chaldæi et Assyrii; postea populus Græcorum et Romanorum fortior fuit. </span><span class="fk">Suffoderunt. </span><span class="ft"> Quando Nabuchodonosor Tyrum invasit navigio, non solum murum, sed et domos subvertit; et quæ erat negotiatio civitatum, facta est per septuaginta annos siccatio sagenarum.</span></p>
  </aside>

  <aside id="FN307">
    <p class="f"><a class="notebackref" href="#IS23_14"><span class="notemark">*</span> 23:14</a> <span class="fk">Naves maris, </span><span class="ft"> etc. Hebraice Tharsis, etc., usque ad vir ecclesiasticus destruit et subjicit sibi.</span></p>
  </aside>

  <aside id="FN308">
    <p class="f"><a class="notebackref" href="#IS23_15"><span class="notemark">†</span> 23:15</a> <span class="fk">Septuaginta annis. </span><span class="ft"> HIER. Tyrus quondam angustiata, etc., usque ad quis ergo non habeat spem salutis, si bene cecinerit, si chordas, id est virtutes, bene composuerit? ID. Septenarius et septuagesimus, qui vel singulis diebus, vel septem decadibus perficitur, perfectam significat pœnitentiam, ut, tempore pœnitentiæ expleto, jure Tyrus ad antiquum statum restituatur. </span><span class="fk">Canticum meretricis. </span><span class="ft"> Quæ ab amatoribus derelicta solet carmina in consolationem componere, et præterita commemorare, sic et Tyrus reversa.</span></p>
  </aside>

  <aside id="FN309">
    <p class="f"><a class="notebackref" href="#IS23_16"><span class="notemark">‡</span> 23:16</a> <span class="fk">Sume tibi citharam. </span><span class="ft"> Quæ de hoc onere sequuntur ad reversionem Tyri spectant. </span><span class="fk">Bene cane, frequenter, </span><span class="ft"> etc. Admonet eam canticum miseriarum suarum semper cantare, ne iterum eadem patiatur. Dicunt enim hanc esse musicæ naturam: si lætum invenerit, lætiorem facit; si tristem, tristiorem reddit.</span></p>
  </aside>

  <aside id="FN310">
    <p class="f"><a class="notebackref" href="#IS23_18"><span class="notemark">§</span> 23:18</a> <span class="fk">Et erunt negotiationes ejus, et mercedes. ejus. </span><span class="ft"> Sicut dicit Hieronymus in Jeremia, etc., usque ad mercedes Domino sacrificaverunt.</span></p>
  </aside>

  <aside id="FN311">
    <p class="f"><a class="notebackref" href="#IS24_1"><span class="notemark">*</span> 24:1</a> <span class="fk">Ecce Dominus nudabit, </span><span class="ft"> etc. HIER. Post specialem gentium singularum correptionem, etc., usque ad Ægyptiorum et multorum aliorum ad generale onus judicii extremi transit.</span></p>
  </aside>

  <aside id="FN312">
    <p class="f"><a class="notebackref" href="#IS24_2"><span class="notemark">†</span> 24:2</a> <span class="fk">Erit. </span><span class="ft"> ID. Omnes similiter vel pro bonis remunerabuntur, vel pro malis damnabuntur. Nulla diversitas erit inter nobilem et ignobilem, sacerdotem et laicum, servum et dominum, etc. Omnes enim exæquo stabunt ante tribunal Christi; nec erit acceptio personarum apud Deum. </span><span class="fk">Sic sacerdos. </span><span class="ft"> Bonus populus cum bono sacerdote percipiet coronam vitæ; mali simul sustinebunt tormenta gehennæ sine acceptione personæ. </span><span class="fk">Terra. </span><span class="ft"> ID. Terrena opera ad nihilum redigentur, ut abolita imagine terreni hominis permaneat imago cœlestis. Caro enim et sanguis regnum Dei non possidebunt, quia mortale hoc induet immortalitatem.</span></p>
  </aside>

  <aside id="FN313">
    <p class="f"><a class="notebackref" href="#IS24_6"><span class="notemark">‡</span> 24:6</a> <span class="fk">Maledictio vorabit terram. </span><span class="ft"> Sicut in principio benedixit Deus omni creaturæ, sic in fine maledicit his qui terreni sunt; nec peregrini, sed habitatores terræ: et qui in ea peccant, obliti conditionis suæ contra se mutuo debacchantes. Et pauci remanebunt, qui habeant imaginem cœlestis.</span></p>
  </aside>

  <aside id="FN314">
    <p class="f"><a class="notebackref" href="#IS24_7"><span class="notemark">§</span> 24:7</a> <span class="fk">Luxit vindemia, infirmata vitis est. </span><span class="ft"> ID. In consummatione, mundi præteritarum deliciarum recordatio erit materia cruciatuum; unde, purpuratus dives qui receperat bona in vita sua, elevans oculos de inferno, cernit Lazarum in requie Luc. 19.; unde: </span><span class="fk">Væ vobis qui saturati estis, quia esurietis</span><span class="ft"> Luc. 6.. </span><span class="fk">Ingemuerunt omnes qui lætabuntur, </span><span class="ft"> etc. Hoc testimonium ingerimus eis qui in conviviis non solum gula et ebrietate, sed auribus luxuriantur, ut per omnes sensus animæ fortitudo mollescat.</span></p>
  </aside>

  <aside id="FN315">
    <p class="f"><a class="notebackref" href="#IS24_10"><span class="notemark">**</span> 24:10</a> <span class="fk">Attrita est civitas vanitatis. </span><span class="ft"> Mundus in quo omnia vana, vanitas vanitatum et omnia vanitas.</span></p>
  </aside>

  <aside id="FN316">
    <p class="f"><a class="notebackref" href="#IS24_11"><span class="notemark">††</span> 24:11</a> <span class="fk">Clamor erit super vino. </span><span class="ft"> Per vinum, errorem; ebrii enim errant. Per plateas quæ Græce a latitudine dicuntur spatiosam et latam viam, quæ ducit ad mortem, accipimus. Super his ergo qui erraverunt in lata et spatiosa via hujus sæculi, in die judicii clamor doloris erit.</span></p>
  </aside>

  <aside id="FN317">
    <p class="f"><a class="notebackref" href="#IS24_13"><span class="notemark">‡‡</span> 24:13</a> <span class="fk">In medio terræ. </span><span class="ft"> Jerusalem, quæ est ut aiunt umbilicus terræ. Et, autumant multi, quia Dominus judicaturus super montem Sion, ex quo ascendit, in ære sedebit, in nube veniet. </span><span class="fk">Quomodo si paucæ olivæ, </span><span class="ft"> etc. Paucis relictis, cum persecutio voraverit terram, etc., usque ad collectis quoque racemis vix pauci remanent in vitibus vacuis.</span></p>
  </aside>

  <aside id="FN318">
    <p class="f"><a class="notebackref" href="#IS24_14"><span class="notemark">§§</span> 24:14</a> <span class="fk">Atque laudabunt: cum glorificatus fuerit Dominus. </span><span class="ft"> ID. Laudabunt qui poterunt remanere et pressuram Antichristi fugere, vel ardorem imminentis gehennæ. </span><span class="fk">Hinnient. </span><span class="ft"> Equorum similitudine, lætitiæ gestientes magnitudinem.</span></p>
  </aside>

  <aside id="FN319">
    <p class="f"><a class="notebackref" href="#IS24_16"><span class="notemark">***</span> 24:16</a> <span class="fk">A finibus terræ, laudes audivimus, gloriam justi. </span><span class="ft"> In Hebræo, </span><span class="fk">alis terræ. </span><span class="ft"> Alæ autem vel fines terræ, prophetæ sunt et apostoli, qui de terrenis ad cœlestia volant, et quibusdam præceptorum finibus vivendi modum terminant. Dicunt ergo sancti: </span><span class="fk">Sicut</span><span class="ft"> a prophetis et apostolis </span><span class="fk">audivimus, sic</span><span class="ft"> modo impletum </span><span class="fk">videmus. </span><span class="fk">Secretum meum mihi. </span><span class="ft"> ID. Nec potest plene enarrare præmia bonorum, nec pœnas malorum, quæ prævidet per spiritum; et inde dolet, dicens: </span><span class="fk">Væ mihi. </span></p>
  </aside>

  <aside id="FN320">
    <p class="f"><a class="notebackref" href="#IS24_17"><span class="notemark">†††</span> 24:17</a> <span class="fk">Formido et fovea. </span><span class="ft"> Possunt hæc tam ad tempora martyrum, etc., usque ad sic etiam fiet in tempore Antichristi.</span></p>
  </aside>

  <aside id="FN321">
    <p class="f"><a class="notebackref" href="#IS24_18"><span class="notemark">‡‡‡</span> 24:18</a> <span class="fk">Apertæ sunt, </span><span class="ft"> etc. Ut videat Deus iniquitates Antichristi et judicet. Dum enim non punit peccata, se videre ea dissimulat. </span><span class="fk">Fundamenta terræ. </span><span class="ft"> Principes sæculi, terrena opera.</span></p>
  </aside>

  <aside id="FN322">
    <p class="f"><a class="notebackref" href="#IS24_19"><span class="notemark">§§§</span> 24:19</a> <span class="fk">Confractione confringetur. </span><span class="ft"> Non quod terra redigatur in pulverem, vel nihilum, sed quia omnia terrena transibunt. Et quomodo ebrius nescit quid agat, sic omnes qui versantur in terra malorum magnitudine ebrii erunt et stupebunt ad omnia.</span></p>
  </aside>

  <aside id="FN323">
    <p class="f"><a class="notebackref" href="#IS24_20"><span class="notemark">*</span> 24:20</a> <span class="fk">Tabernaculum unius noctis. </span><span class="ft"> ID. Quod a viatore transfertur, ut nullum remaneat vestigium, sic transibit figura hujus mundi I Cor. 7., et erit terra deserta ut non sit habitatio amplius hominum in ea.</span></p>
  </aside>

  <aside id="FN324">
    <p class="f"><a class="notebackref" href="#IS24_21"><span class="notemark">†</span> 24:21</a> <span class="fk">Et erit, </span><span class="ft"> etc. Quasi diceret: Fenestræ cœli apertæ sunt, ut prospiciente Domino terrena peccata, omnis figura terrenorum operum prætereat et corruat, neque in pristina statura resurgat. Visitabit ergo Dominus in die illa super militiam cœli, ut non solum terrena, sed cœlestia judicet. </span><span class="fk">Super militiam. </span><span class="ft"> ID. </span><span class="fk">Inebriatus est in cœlo gladius meus. </span><span class="ft"> Astra non sunt munda in conspectu ejus. Et in angelis suis reperit pravitatem Isa. 34, Job. 15, 4.. </span><span class="fk">Reges terræ. </span><span class="ft"> HIER. </span><span class="fk">Rectores tenebrarum, contra spiritualia nequitiæ in cœlestibus</span><span class="ft"> Ephes. 6.; unde in Daniel: </span><span class="fk">Exiit in occursum mihi princeps regni Persarum, et princeps regni Medorum</span><span class="ft"> Dan. 10.</span></p>
  </aside>

  <aside id="FN325">
    <p class="f"><a class="notebackref" href="#IS24_22"><span class="notemark">‡</span> 24:22</a> <span class="fk">Et congregabuntur. </span><span class="ft"> ID. Origenes dicit quod, post hanc sententiam: </span><span class="fk">Ite, maledicti, in ignem æternum</span><span class="ft"> Matth. 25., post multos dies, id est post mille annos visitandi et liberandi sunt. Sed hoc Ecclesia non recipit. Dictum est enim: </span><span class="fk">Ibunt impii in supplicium æternum, justi autem in vitam æternam</span><span class="ft"> Matth. 13.. Quod autem æternum est omni fine caret, et sicut gaudium æternum, ita et supplicium. </span><span class="fk">Unus fascis in lacum. </span><span class="ft"> Unde: </span><span class="fk">Alligate ea per fasciculos ad comburendum. </span><span class="fk">Et post multos. </span><span class="ft"> Notandum quod non addit: a Domino vel ab angelis, etc., usque ad quod Domini arbitrio derelictum est.</span></p>
  </aside>

  <aside id="FN326">
    <p class="f"><a class="notebackref" href="#IS24_23"><span class="notemark">§</span> 24:23</a> <span class="fk">Et erubescet. </span><span class="ft"> Unde creatura ingemiscit et parturit, etc., usque ad qualis fuit Abraham mortuus in senectute bona.</span></p>
  </aside>

  <aside id="FN327">
    <p class="f"><a class="notebackref" href="#IS25_1"><span class="notemark">*</span> 25:1</a> <span class="fk">Amen. </span><span class="ft"> HIER. Hebræum, quo sæpe Dominus utitur in Evangelio: </span><span class="fk">Amen amen, </span><span class="ft"> id est vere vere </span><span class="fk">dico vobis. </span></p>
  </aside>

  <aside id="FN328">
    <p class="f"><a class="notebackref" href="#IS25_2"><span class="notemark">†</span> 25:2</a> <span class="fk">Civitas. </span><span class="ft"> Eversa a Nabuchodonosor, restituta est a Neemia, et a Jesu summo sacerdote. Eversa a Romanis, restituta est ab Ælio Adriano; sed non in eodem loco, nec in statum pristinum. </span><span class="fk">Et in sempiternum. </span><span class="ft"> ID. Ut mille annorum regnum et aureæ Jerusalem et gemmatæ fabula quiescat.</span></p>
  </aside>

  <aside id="FN329">
    <p class="f"><a class="notebackref" href="#IS25_10"><span class="notemark">‡</span> 25:10</a> <span class="fk">Et triturabitur Moab, </span><span class="ft"> etc. ID. Licet generaliter de consummatione mundi loqueretur, etc., usque ad per Moab igitur recte intelligimus diabolum filiis Dei semper adversarium. </span><span class="fk">Paleæ in plaustro. </span><span class="ft"> Ferratis plaustris teruntur paleæ, ut eas facilius animalia et pascant et ruminent.</span></p>
  </aside>

  <aside id="FN330">
    <p class="f"><a class="notebackref" href="#IS26_1"><span class="notemark">*</span> 26:1</a> <span class="fk">In die illa, </span><span class="ft"> etc. ID. Hoc ad præsentem Ecclesiam potest referri, et ad diem judicii. Nunc Ecclesia canticum novum cantat: Christi nativitatem, passionem, resurrectionem, ascensionem. Vetus namque est antiquum hominem ad inferna descendere; novum, ad cœlum ascendere. </span><span class="fk">Urbs fortitudinis. </span><span class="ft"> Vox justorum, et nunc, et in futuro.</span></p>
  </aside>

  <aside id="FN331">
    <p class="f"><a class="notebackref" href="#IS26_2"><span class="notemark">†</span> 26:2</a> <span class="fk">Aperite portas. </span><span class="ft"> Hoc canticum repente mutat personas. </span><span class="fk">Portas. </span><span class="ft"> Justitiæ; unde: </span><span class="fk">Aperite mihi portas justitiæ. </span><span class="ft"> Portæ vitæ et justitiæ, etc., usque ad et per multas portas ad eum qui dicit: </span><span class="fk">Nemo venit ad Patrem nisi per me</span><span class="ft"> Joan. 14..</span></p>
  </aside>

  <aside id="FN332">
    <p class="f"><a class="notebackref" href="#IS26_3"><span class="notemark">‡</span> 26:3</a> <span class="fk">Pacem. </span><span class="ft"> ID. Repetitio confirmatio est. Hanc habet ille de quo dicitur: </span><span class="fk">Homo homo filiorum Isræl</span><span class="ft"> Ezech. 14.; et alibi: </span><span class="fk">Vir vir cujus uxor cubile maculaverit</span><span class="ft"> Num. 5., ut duplex homo et duplex vir pacem consequatur duplicem.</span></p>
  </aside>

  <aside id="FN333">
    <p class="f"><a class="notebackref" href="#IS26_6"><span class="notemark">§</span> 26:6</a> <span class="fk">Conculcabit eam pes, </span><span class="ft"> etc. Quia </span><span class="fk">Omnis qui se exaltat humiliabitur</span><span class="ft"> Luc. 1.. Etiam ad contrarias fortitudines hæc referre possumus. </span><span class="fk">Egenorum. </span><span class="ft"> HIER. Apostolorum, quos expulerunt Judæi de finibus suis, qui, Domini imitantes paupertatem privilegium virtutis, ejus consecuti sunt.</span></p>
  </aside>

  <aside id="FN334">
    <p class="f"><a class="notebackref" href="#IS26_9"><span class="notemark">**</span> 26:9</a> <span class="fk">Anima mea desideravit, </span><span class="ft"> etc. Non caro; unde: </span><span class="fk">Sitivit anima mea ad Deum fontem vivum</span><span class="ft"> Psal. 41.. </span><span class="fk">Caro concupiscit adversus spiritum</span><span class="ft"> Gal. 5..</span></p>
  </aside>

  <aside id="FN335">
    <p class="f"><a class="notebackref" href="#IS26_10"><span class="notemark">††</span> 26:10</a> <span class="fk">Misereamur. </span><span class="ft"> ID. Dominus ad prophetam: An misereamur impio, ita ut discat, scilicet clementiam meam, dum ipse salvatur? quasi, hoc melius est. </span><span class="fk">Et non discet justus, </span><span class="ft"> etc. Quasi diceret: Quomodo poterit nosse tuam justitiam, expertus tuam clementiam? </span><span class="fk">Et non videbit. </span><span class="ft"> Dominus ad prophetam, quasi melius est, ut videat, et erubescat de malis suis. </span><span class="fk">Et non videbit, </span><span class="ft"> quasi diceret: ad pœnam sufficit, quia non videbit me regnantem in cœlo cum sanctis meis. LXX: </span><span class="fk">Auferetur impius, ut non videat claritatem Dei. </span></p>
  </aside>

  <aside id="FN336">
    <p class="f"><a class="notebackref" href="#IS26_11"><span class="notemark">‡‡</span> 26:11</a> <span class="fk">Confundantur zelantes. </span><span class="ft"> LXX: Zelus apprehendet populum ineruditum.</span></p>
  </aside>

  <aside id="FN337">
    <p class="f"><a class="notebackref" href="#IS26_12"><span class="notemark">§§</span> 26:12</a> <span class="fk">Domine, dabis. </span><span class="ft"> ID. Notandum quod postquam opera nostra reddiderit nobis, pacem etiam daturus sit, et quod ideo postulent pacem, quia operatus sit in eis. Dicunt, se, scilicet tormenta, sustinuisse, ut post misericordiam consequantur.</span></p>
  </aside>

  <aside id="FN338">
    <p class="f"><a class="notebackref" href="#IS26_13"><span class="notemark">***</span> 26:13</a> <span class="fk">Domine, possederunt. </span><span class="ft"> ID. Dæmones, quos in idolis coluimus. LXX: </span><span class="fk">Domine, extra te nescimus alium, </span><span class="ft"> non absolute </span><span class="fk">alium, </span><span class="ft"> sed </span><span class="fk">extra te: </span><span class="ft"> Pater enim in Filio, et Filius in Patre. </span><span class="fk">Tantum in te recordemur. </span><span class="ft"> ID. Non aliud petimus, nisi ut post errores digni simus, qui nominis tui recordemur. </span><span class="fk">Perdidisti omnem. </span><span class="ft"> ID. LXX: Masculinum eorum, etc., usque ad memoria masculinum interpretatus est contra illud: </span><span class="fk">Nolite errare, Deus non irridetur. </span></p>
  </aside>

  <aside id="FN339">
    <p class="f"><a class="notebackref" href="#IS26_15"><span class="notemark">†††</span> 26:15</a> <span class="fk">Nunquid. </span><span class="ft"> Non pœnitentiam egit, et hoc est: </span><span class="fk">Nunquid, </span><span class="ft"> etc., quasi diceret: Securitas negligentiam, negligentia contemptum parit.</span></p>
  </aside>

  <aside id="FN340">
    <p class="f"><a class="notebackref" href="#IS26_18"><span class="notemark">‡‡‡</span> 26:18</a> <span class="fk">Et peperimus. </span><span class="ft"> Alii distingunt sic: </span><span class="fk">Et peperimus spiritum, salutem non fecimus in terra. </span><span class="fk">Spiritum: salute, </span><span class="ft"> etc. Ut tota mente credamus, et per quem beneficia non sensimus, per tormenta discamus.</span></p>
  </aside>

  <aside id="FN341">
    <p class="f"><a class="notebackref" href="#IS26_21"><span class="notemark">§§§</span> 26:21</a> <span class="fk">Revelabit terra. </span><span class="ft"> ID. Terreni tunc non poterunt celare quos occiderunt, quia tunc omnia aperta; vel, terra quæ suscepit sanguinem martyrum et operuit, tunc revelabitur quando resurgent.</span></p>
  </aside>

  <aside id="FN342">
    <p class="f"><a class="notebackref" href="#IS27_1"><span class="notemark">*</span> 27:1</a> <span class="fk">In die illa, </span><span class="ft"> etc. ID. Tradunt Hebræi diabolum, etc., usque ad ut inducatur gladius super eum. </span><span class="fk">Vectem. </span><span class="ft"> HIER. LXX: Fugitivum. Tunc enim fugiet, etc., usque ad serpens autem, quia insidias molliter infundit. </span><span class="fk">Cetum. </span><span class="ft"> Hebræi, </span><span class="fk">Tanniu; </span><span class="ft"> unde Hebræi fabulabantur Leviathan habitare sub terra et in æthere, Tanniu vero in mari.</span></p>
  </aside>

  <aside id="FN343">
    <p class="f"><a class="notebackref" href="#IS27_2"><span class="notemark">†</span> 27:2</a> <span class="fk">Vinea meri cantabit. </span><span class="ft"> Cui Jeremias propinat calicem meracissimum. Merum Græce, purum Latine.</span></p>
  </aside>

  <aside id="FN344">
    <p class="f"><a class="notebackref" href="#IS27_5"><span class="notemark">‡</span> 27:5</a> <span class="fk">An potius? </span><span class="ft"> Vox Patris deliberative, etc., usque ad qui non sunt salvati auctoritate legis.</span></p>
  </aside>

  <aside id="FN345">
    <p class="f"><a class="notebackref" href="#IS27_6"><span class="notemark">§</span> 27:6</a> <span class="fk">Isræl, </span><span class="ft"> id est populus Judæorum conversus, videns doctrina filiorum suorum orbem floruisse.</span></p>
  </aside>

  <aside id="FN346">
    <p class="f"><a class="notebackref" href="#IS27_9"><span class="notemark">**</span> 27:9</a> <span class="fk">Idcirco. </span><span class="ft"> Quasi diceret: </span><span class="fk">Ideo dimittetur iniquitas domui Jacob: </span><span class="ft"> et cætera propter merita scilicet apostolorum, qui per mundum idolorum altaria comminuerunt.</span></p>
  </aside>

  <aside id="FN347">
    <p class="f"><a class="notebackref" href="#IS27_11"><span class="notemark">††</span> 27:11</a> <span class="fk">Conterentur. </span><span class="ft"> ID. Sicut Delbora ad bellum ivit et populum ad ignominiam Judæorum judicavit; et imminente Chaldæorum captivitate, viris tacentibus Olda prophetavit: sic imminente captivitate Romanorum, veniebant forte mulieres et docebant eos. </span><span class="fk">Mulieres. </span><span class="ft"> Diversæ Synagogæ; vel aperte mulieres, quæ nudatis pectoribus sanguinantes feriunt lacertos. </span><span class="fk">Docentes eam. </span><span class="ft"> HIER. Magna infelicitas populi et reprehensio, a mulieribus lamentationis carmina discere.</span></p>
  </aside>

  <aside id="FN348">
    <p class="f"><a class="notebackref" href="#IS27_12"><span class="notemark">‡‡</span> 27:12</a> <span class="fk">Ab alveo. </span><span class="ft"> LXX: ab Euphrate, etc., usque ad quia habet turbidas aquas, et non perpetuas.</span></p>
  </aside>

  <aside id="FN349">
    <p class="f"><a class="notebackref" href="#IS28_1"><span class="notemark">*</span> 28:1</a> <span class="fk">Væ coronæ superbiæ. </span><span class="ft"> ID. Huc usque ad consummationem mundi, etc., usque ad nec pœnitentiæ fructum salutis habuit. </span><span class="fk">Vallis pinguissimæ. </span><span class="ft"> Gethsemani fertilitate frugum, per eam erat eis ascensus in civitatem, et ibi figebant aliqui, ludi causa, tentoria dum in civitate morabantur.</span></p>
  </aside>

  <aside id="FN350">
    <p class="f"><a class="notebackref" href="#IS28_5"><span class="notemark">†</span> 28:5</a> <span class="fk">In die illa. </span><span class="ft"> ID. Secundum prophetiam, cum Dominus, etc., usque ad Scribæ enim et Pharisæi vino et sicera inebriati sunt.</span></p>
  </aside>

  <aside id="FN351">
    <p class="f"><a class="notebackref" href="#IS28_6"><span class="notemark">‡</span> 28:6</a> <span class="fk">Fortitudo revertentibus. </span><span class="ft"> ID. Non leguntur bella Ezechiæ, sed Dominus pro eo bellum gessit, interfectis centum et octoginta quinque millibus Assyriorum, quorum Judæi spolia collegerunt: et ad portas Jerusalem cum gaudio reversi sunt.</span></p>
  </aside>

  <aside id="FN352">
    <p class="f"><a class="notebackref" href="#IS28_8"><span class="notemark">§</span> 28:8</a> <span class="fk">Omnes enim. </span><span class="ft"> Dum Scripturarum non digerunt cibos, nec corpori faciunt vitales, sed immaturos et fetentes egerunt, ut in eis Dominus nullum inveniat locum.</span></p>
  </aside>

  <aside id="FN353">
    <p class="f"><a class="notebackref" href="#IS28_9"><span class="notemark">**</span> 28:9</a> <span class="fk">Ablactatos a lacte, avulsos. </span><span class="ft"> Alios non, quia portare non possunt. Hi enim sunt qui jam solido cibo uti possunt; aliis dicit Apostolus: </span><span class="fk">Lac dedi vobis potum, non escam</span><span class="ft"> I Cor. 3..</span></p>
  </aside>

  <aside id="FN354">
    <p class="f"><a class="notebackref" href="#IS28_10"><span class="notemark">††</span> 28:10</a> <span class="fk">Quia manda, remanda, manda, remanda; exspecta, reexspecta, exspecta, reexspecta, modicum ibi, modicum ibi. </span><span class="ft"> ID. Quasi dicat. Vos non potestis doceri, quia irridentes prophetas per quos prædicit Dominus vobis mala superventura, ut pœnitentiam agatis et liberemini; opponitis, </span><span class="fk">manda, remanda; </span><span class="ft"> quasi dicat: O Propheta, præcipe quod vis, minare quæ vis; hæc tamen non eveniunt quæ minaris.</span></p>
  </aside>

  <aside id="FN355">
    <p class="f"><a class="notebackref" href="#IS28_11"><span class="notemark">‡‡</span> 28:11</a> <span class="fk">In loquela enim. </span><span class="ft"> Quasi dicat: Malo vestro hæc dicitis, quia non prænuntiabit vobis Dominus amodo mala, sed statim inferet. Et hoc est: </span><span class="fk">In loquela enim labii et lingua altera loquentur ad populum istum, </span><span class="ft"> etc.</span></p>
  </aside>

  <aside id="FN356">
    <p class="f"><a class="notebackref" href="#IS28_16"><span class="notemark">§§</span> 28:16</a> <span class="fk">Lapidem. Lapidem quem ædificantes reprobaverunt, hic factus est in caput anguli. </span></p>
  </aside>

  <aside id="FN357">
    <p class="f"><a class="notebackref" href="#IS28_19"><span class="notemark">***</span> 28:19</a> <span class="fk">Sola vexatio intellectum dabit auditui. </span></p>
  </aside>

  <aside id="FN358">
    <p class="f"><a class="notebackref" href="#IS28_21"><span class="notemark">†††</span> 28:21</a> <span class="fk">Sicut enim. </span><span class="ft"> Philisthæos congregatos superveniens David auxilio Domini, divisit vivos a mortuis et perversa loca dispersit; unde locus ille Baalphrasim nomen accepit. </span><span class="fk">Alienum opus. </span><span class="ft"> ID. Opus proprium Dei est misereri, parcere, condonare. Non suum, sed alienum est, irasci, punire. GREG. In mundum veniet, ut faciat opus suum, scilicet ut redimat genus humanum; sed ab ipso est alienum opus ejus; non convenit enim Deitati conspui, flagellari, crucifigi.</span></p>
  </aside>

  <aside id="FN359">
    <p class="f"><a class="notebackref" href="#IS28_24"><span class="notemark">‡‡‡</span> 28:24</a> <span class="fk">Nunquid tota. </span><span class="ft"> HIER. Pius et misericors Deus genus humanum, ut fructum boni operis afferat, arat ut agricola vomere prædicationis, proscindit verbere tribulationis, nunc peste, nunc captivitate corrigit; et hoc est: </span><span class="fk">Nunquid tota die, </span><span class="ft"> etc.</span></p>
  </aside>

  <aside id="FN360">
    <p class="f"><a class="notebackref" href="#IS28_25"><span class="notemark">§§§</span> 28:25</a> <span class="fk">Gith et cyminum. </span><span class="ft"> Gith et cyminum quæ in virga excutiuntur, etc., usque ad clavem scientiæ habentes.</span></p>
  </aside>

  <aside id="FN361">
    <p class="f"><a class="notebackref" href="#IS28_29"><span class="notemark">*</span> 28:29</a> <span class="fk">Et hoc a Domino Deo exivit. </span></p>
  </aside>

  <aside id="FN362">
    <p class="f"><a class="notebackref" href="#IS29_1"><span class="notemark">*</span> 29:1</a> <span class="fk">Væ Ariel. </span><span class="ft"> ID. Ad Jerusalem compatientis affectu: </span><span class="fk">Quia si cognovisses et tu</span><span class="ft"> Luc. 19.; Ariel, leo Dei; leo enim Dei Jerusalem potentissima et fortissima fuit. </span><span class="fk">Expugnavit. </span><span class="ft"> ID. Cum potentissima esset, repugnantibus cæcis et claudis, quando Joab primus domatum excelsa conscendit. </span><span class="fk">Additus est annus. </span><span class="ft"> Cum captivitati essent a Nabuchodonosor, neque templum habebant, neque sacrificium, et hoc per multos annos: et hoc est annus ad annum additus.</span></p>
  </aside>

  <aside id="FN363">
    <p class="f"><a class="notebackref" href="#IS29_3"><span class="notemark">†</span> 29:3</a> <span class="fk">Quasi sphæram in circumitu tuo. </span><span class="ft"> Templi similitudinem retinentis antiquam, non magnificentiam.</span></p>
  </aside>

  <aside id="FN364">
    <p class="f"><a class="notebackref" href="#IS29_4"><span class="notemark">‡</span> 29:4</a> <span class="fk">Pythonis, </span><span class="ft"> etc. ID. Phytonissa quæ erat in Endor per necromantiam Samuelem, imo dæmonem suscitavit: et hujusmodi futura prædixit in populo illo. Mania, insania, unde manichæos, manthos, divinatio.</span></p>
  </aside>

  <aside id="FN365">
    <p class="f"><a class="notebackref" href="#IS29_6"><span class="notemark">§</span> 29:6</a> <span class="fk">In tonitruo. </span><span class="ft"> Visi sunt Romani irruere cum tonitruo, et terra moveri eorum adventu, et cum flamma ignis, quia et civitatem succenderunt et templum.</span></p>
  </aside>

  <aside id="FN366">
    <p class="f"><a class="notebackref" href="#IS29_9"><span class="notemark">**</span> 29:9</a> <span class="fk">Obstupescite et admiramini. </span><span class="ft"> HIER. Post subversionem Jerusalem et templi, id est Ariel contra Scribas et Pharisæos prophetia dirigitur.</span></p>
  </aside>

  <aside id="FN367">
    <p class="f"><a class="notebackref" href="#IS29_11"><span class="notemark">††</span> 29:11</a> <span class="fk">Signatus est enim. </span><span class="ft"> Hæc impleta sunt, quando et dignitatem et sacerdotium amiserunt, et civitas destructa est et templum a principibus Romanorum.</span></p>
  </aside>

  <aside id="FN368">
    <p class="f"><a class="notebackref" href="#IS29_13"><span class="notemark">‡‡</span> 29:13</a> <span class="fk">Eo quod appropinquat populus iste. </span><span class="ft"> ID. Dominus in Evangelio Matthæi utitur, etc., usque ad verbis propriis usos. </span><span class="fk">Labiis suis. </span><span class="ft"> ID. 70. Labiis suis me honorat, cor autem ejus longe est a me: frustra autem colunt me, docentes præcepta hominum atque doctrinas.</span></p>
  </aside>

  <aside id="FN369">
    <p class="f"><a class="notebackref" href="#IS29_14"><span class="notemark">§§</span> 29:14</a> <span class="fk">Peribit enim. </span><span class="ft"> ID. Ab loco hoc Apostolus testimonium ponit: </span><span class="fk">Perdam sapientiam sapientium, et intellectum prudentium reprobabo: </span><span class="ft"> aliis verbis eumdem sensum: Vere grande miraculum fecit Deus in populo ut eodem tempore civitas arderet, et templum corrueret, et omnis magistrorum scientia deperiret.</span></p>
  </aside>

  <aside id="FN370">
    <p class="f"><a class="notebackref" href="#IS29_15"><span class="notemark">***</span> 29:15</a> <span class="fk">A Domino abscondatis. </span><span class="ft"> ID. Quasi non videat Deus. Hoc errore Adam et Eva absconderunt se: Cain quoque dixit: A facie tua abscondar.</span></p>
  </aside>

  <aside id="FN371">
    <p class="f"><a class="notebackref" href="#IS29_16"><span class="notemark">†††</span> 29:16</a> <span class="fk">Perversa est, </span><span class="ft"> etc. ID. Ut Creator ignoret creaturam; unde Apostolus: </span><span class="fk">O homo tu quis es, qui respondeas Deo? nunquid dicit figmentum factori suo: Quare me fecisti? </span><span class="ft"> Rom. 9.</span></p>
  </aside>

  <aside id="FN372">
    <p class="f"><a class="notebackref" href="#IS29_17"><span class="notemark">‡‡‡</span> 29:17</a> <span class="fk">In modico et in brevi. </span><span class="ft"> HIER. Modicum et breve ex quo hoc prædictum est usque ad ascensionem Domini: omnia enim tempora, æternitati comparata, brevia sunt et momentanea. </span><span class="fk">Libanus in Carmel. </span><span class="ft"> Libanus mons in Phœnicia, etc., usque ad si esset cum adultero viro.</span></p>
  </aside>

  <aside id="FN373">
    <p class="f"><a class="notebackref" href="#IS29_21"><span class="notemark">§§§</span> 29:21</a> <span class="fk">Et declinaverunt frustra a justo. </span><span class="ft"> Dæmones conati sunt, etc., usque ad Scribæ et Pharisæi declinaverunt frustra a justo, dicentes: </span><span class="fk">Non habemus regem nisi Cæsarem</span><span class="ft"> Joan. 19..</span></p>
  </aside>

  <aside id="FN374">
    <p class="f"><a class="notebackref" href="#IS29_22"><span class="notemark">*</span> 29:22</a> <span class="fk">Redemit Abraham. </span><span class="ft"> De igne Chaldæorum, etc., usque ad ignis enim lingua eorum </span><span class="fk">ur</span><span class="ft"> dicitur.</span></p>
  </aside>

  <aside id="FN375">
    <p class="f"><a class="notebackref" href="#IS30_1"><span class="notemark">*</span> 30:1</a> <span class="fk">Væ, filii desertores, dicit Dominus. </span><span class="ft"> ID. Post prophetiam contra Ariel et cætera, etc., usque ad fugerunt in Ægyptum: et hoc est: </span><span class="fk">væ, filii desertores. </span></p>
  </aside>

  <aside id="FN376">
    <p class="f"><a class="notebackref" href="#IS30_2"><span class="notemark">†</span> 30:2</a> <span class="fk">Qui ambulatis. </span><span class="ft"> Ut dicit Hieronymus: Jeremias cum eis ivit, etc., </span><span class="fk">usque ad: ut habitaretis in terra vestra. </span><span class="fk">Erant enim in Thaphnis. </span><span class="ft"> Quasi dicat: An ideo recessistis a me, ut fugeretis usque in Thaphnis et Anes? Thapnis civitas in qua magi contra Moysen signa fecerunt; Anes in finibus Ægypti sita est: forsitan timore turbati non ausi sunt in Thaphnis manere, et fugerunt usque ad Anes.</span></p>
  </aside>

  <aside id="FN377">
    <p class="f"><a class="notebackref" href="#IS30_6"><span class="notemark">‡</span> 30:6</a> <span class="fk">Onus jumentorum. </span><span class="ft"> ID. Post decem onera diversarum gentium, undecimum onus reliquarum duarum tribuum ponit, quæ remanserunt ducto Sedechia et aliis principibus in Babylonem. </span><span class="fk">In terra. </span><span class="ft"> ID. Eremus per quam pontifex Joanna filius Chareæ et alii duces traduxerunt reliquias in Ægyptum contra præceptum Domini; vel, ipsa Ægyptus in qua multas tribulationes et angustias sustinuerunt.</span></p>
  </aside>

  <aside id="FN378">
    <p class="f"><a class="notebackref" href="#IS30_8"><span class="notemark">§</span> 30:8</a> <span class="fk">Nunc ergo. </span><span class="ft"> ID. Dominus ad Jeremiam, vel ad Isaiam secundum Hebræos, etc., usque ad quia bene feci eis, bene docui, et ipsi spreverunt.</span></p>
  </aside>

  <aside id="FN379">
    <p class="f"><a class="notebackref" href="#IS30_12"><span class="notemark">**</span> 30:12</a> <span class="fk">Pro eo quod reprobastis verbum. </span><span class="ft"> ID. Hæretici quoque et omne dogma contrarium veritati, etc., usque ad et saltem cœnosam et parvulam aquam sitientibus præbere.</span></p>
  </aside>

  <aside id="FN380">
    <p class="f"><a class="notebackref" href="#IS30_13"><span class="notemark">††</span> 30:13</a> <span class="fk">Sicut interruptio cadens. </span><span class="ft"> Quasi: Quomodo interruptio muri altissimi qui longam traxit ruinam difficile instaurari, et pristinum decorem recipere potest, sic veniet vobis repentina contritio.</span></p>
  </aside>

  <aside id="FN381">
    <p class="f"><a class="notebackref" href="#IS30_19"><span class="notemark">‡‡</span> 30:19</a> <span class="fk">Plorans nequaquam plorabit. </span><span class="ft"> ID. Judæi referunt hoc ad tempus illud quando sub Zorobabel, etc., usque ad in specula scilicet et visione pacis, id est Ecclesia.</span></p>
  </aside>

  <aside id="FN382">
    <p class="f"><a class="notebackref" href="#IS30_21"><span class="notemark">§§</span> 30:21</a> <span class="fk">Post tergum. </span><span class="ft"> Prima conditione quasi in facie Adam audivit a Domino, etc., usque ad et hoc est: </span><span class="fk">Aures tuæ audient verbum monentis post tergum. </span><span class="fk">Neque ad dexteram. </span><span class="ft"> In utraque parte quidquid supra modum est, in vitio est. </span><span class="fk">Neque ad dexteram, </span><span class="ft"> etc. declinandum est, sed via publica gradiendum, id est regia, quæ non fallit.</span></p>
  </aside>

  <aside id="FN383">
    <p class="f"><a class="notebackref" href="#IS30_22"><span class="notemark">***</span> 30:22</a> <span class="fk">Et contaminabis laminas. </span><span class="ft"> ID. Idola scilicet quæ ad similitudinem veritatis artifex lingua composuerit, in splendore eloquentiæ quod significat argentum et in ratione sapientiæ quod significat aurum comminues, et disperges, et immunda judicabis.</span></p>
  </aside>

  <aside id="FN384">
    <p class="f"><a class="notebackref" href="#IS30_23"><span class="notemark">†††</span> 30:23</a> <span class="fk">Et dabitur pluvia. </span><span class="ft"> ID. In Regum volumine scriptum est, etc., usque ad nisi enim vitia abjecerint, virtutes non subeunt. </span><span class="fk">Pascetur. </span><span class="ft"> Quidam hæc hyperbolicos Cyri temporibus, qui captivitatem populi relaxavit, in Judæa completa, contendunt.</span></p>
  </aside>

  <aside id="FN385">
    <p class="f"><a class="notebackref" href="#IS30_24"><span class="notemark">‡‡‡</span> 30:24</a> <span class="fk">Commixtum migma. </span><span class="ft"> Isaac hordeum sevit, etc., </span><span class="fk">usque</span><span class="ft"> et </span><span class="fk">ad</span><span class="ft"> per paleas et hordeum paulatim proficiunt, et transeunt ad frumentum.</span></p>
  </aside>

  <aside id="FN386">
    <p class="f"><a class="notebackref" href="#IS30_25"><span class="notemark">§§§</span> 30:25</a> <span class="fk">Et erunt. </span><span class="ft"> In die judicii super montes et colles erunt rivi, etc., usque ad qui enim biberit de aquis ejus non sitiet in æternum. </span><span class="fk">Interfectionis multorum. </span><span class="ft"> ID. Multi enim sunt vocati, etc., usque ad quorum linguæ in Babylone confusæ, et super quos cecidit turris in Silœ.</span></p>
  </aside>

  <aside id="FN387">
    <p class="f"><a class="notebackref" href="#IS30_26"><span class="notemark">*</span> 30:26</a> <span class="fk">Et erit lux. </span><span class="ft"> Cum præmium laboris percipient, quia creatura liberabitur a servitute corruptionis. Non mirum si luna solis fulgorem recipiat: </span><span class="fk">Quia justi fulgebunt sicut sol</span><span class="ft"> Matth. 13..</span></p>
  </aside>

  <aside id="FN388">
    <p class="f"><a class="notebackref" href="#IS30_27"><span class="notemark">†</span> 30:27</a> <span class="fk">Ecce nomen Domini. </span><span class="ft"> Filius in nomine Patris, unum enim nomen est Patris et Filii et Spiritus sancti: unde: </span><span class="fk">Baptizantes eos in nomine Patris, et Filii, et Spiritus sancti: </span><span class="ft"> non in nominibus, sed in nomine quod est Deus.</span></p>
  </aside>

  <aside id="FN389">
    <p class="f"><a class="notebackref" href="#IS30_28"><span class="notemark">‡</span> 30:28</a> <span class="fk">Spiritus ejus velut torrens inundans. </span><span class="ft"> HIER. Sicut torrens inundans cum pervenerit usque ad collum, animantem suffocat, sic spiritus iræ Dei in judicio impios suffocabit. Finem omnium venisse significans, sicut torrens suffocat eum ad cujus collum pervenit; sic Dei judicium neminem transibit impunitum. </span><span class="fk">Quod erat in maxillis. </span><span class="ft"> Ut pro voluntate diaboli circumferrentur, hæc perdet Dominus in die judicii, vel in prædicatione apostolorum cum gentes ad fidem venerint, et idola relinquent.</span></p>
  </aside>

  <aside id="FN390">
    <p class="f"><a class="notebackref" href="#IS30_29"><span class="notemark">§</span> 30:29</a> <span class="fk">Canticum erit vobis. </span><span class="ft"> Post pœnam malorum agit de gloria sanctorum. Sicut filii Isræl, transito mari Rubro, cum vidissent Pharaonem et Ægyptios submersos, cum lætitia dixerunt: </span><span class="fk">Cantemus Domino, gloriose enim, </span><span class="ft"> etc.; sic in die judicii, transito mundo et damnato diabolo et membris suis, sancti cum lætitia exsultabunt in Dei laudibus; eodem modo in conversione gentium. </span><span class="fk">Sicut qui pergit. </span><span class="ft"> Præceptum est filiis Isræl, ut decimam bonorum suorum Domino offerrent, Datorem bonorum glorificantes: sic sancti in judicio offerent manipulos suos exsultantes et Deum laudantes, et gentes conversæ similiter.</span></p>
  </aside>

  <aside id="FN391">
    <p class="f"><a class="notebackref" href="#IS30_33"><span class="notemark">**</span> 30:33</a> <span class="fk">Sulphuris. </span><span class="ft"> In inferno fetor intolerabilis et inexstinguibilis ignis.</span></p>
  </aside>

  <aside id="FN392">
    <p class="f"><a class="notebackref" href="#IS31_1"><span class="notemark">*</span> 31:1</a> <span class="fk">Væ qui descendunt in Ægyptum. </span><span class="ft"> ID. Egit de gloria bonorum et de pœna reproborum, nunc revertitur ad reliquias quæ remanserunt in terra Juda, ducto Sedecia et aliis in Babylonem. Sed prius monuit ne irent in Ægyptum: modo quia ierunt minatur malum. </span><span class="fk">Non sunt confisi super sanctum Isræl. </span><span class="ft"> Non exquisierunt corde, sed verbis; dixerunt enim ad Jeremiam: </span><span class="fk">Ora pro nobis Dominum quid agere debeamus? </span><span class="ft"> et noluerunt obedire. Cui simile: </span><span class="fk">Deum non invocaverunt. </span><span class="ft"> Quod de malis sacerdotibus dictum est.</span></p>
  </aside>

  <aside id="FN393">
    <p class="f"><a class="notebackref" href="#IS31_2"><span class="notemark">†</span> 31:2</a> <span class="fk">Ipse autem sapiens. </span><span class="ft"> Unde Jeremias: </span><span class="fk">Maledictus homo qui confidit in homine, </span><span class="ft"> etc., usque ad locus ubi crucifixus est Dominus specialiter vocatur </span><span class="fk">Sodoma et Ægyptus</span><span class="ft"> Apoc. 11..</span></p>
  </aside>

  <aside id="FN394">
    <p class="f"><a class="notebackref" href="#IS31_4"><span class="notemark">‡</span> 31:4</a> <span class="fk">Quia hæc dicit. </span><span class="ft"> HIER. Hoc de illis, qui cum Sedecia in captivitatem ducti, post septuaginta annos, Domino miserante, reversi sunt, cæsis in Ægypto Isrælitis et Ægyptiis, in quorum auxilio confidebant.</span></p>
  </aside>

  <aside id="FN395">
    <p class="f"><a class="notebackref" href="#IS31_5"><span class="notemark">§</span> 31:5</a> <span class="fk">Sic proteget Dominus. </span><span class="ft"> Ita fecit Dominus contra Samaritanos, qui impedire conati sunt ædificationem templi. Et in tempore Machabæorum in paucis multos fudit.</span></p>
  </aside>

  <aside id="FN396">
    <p class="f"><a class="notebackref" href="#IS31_6"><span class="notemark">**</span> 31:6</a> <span class="fk">Convertimini. </span><span class="ft"> In prophetia, nec temporis, nec historiæ ordinem servat, etc., usque ad sic toto affectu mentis redirent.</span></p>
  </aside>

  <aside id="FN397">
    <p class="f"><a class="notebackref" href="#IS31_9"><span class="notemark">††</span> 31:9</a> <span class="fk">Ignis est in Sion. </span><span class="ft"> Sion, Ecclesia in qua ignis et caminus qui devoret peccatores, scilicet ligna, fenum, stipulamque consumat.</span></p>
  </aside>

  <aside id="FN398">
    <p class="f"><a class="notebackref" href="#IS32_1"><span class="notemark">*</span> 32:1</a> <span class="fk">Ecce in justitia regnabit. </span><span class="ft"> HIER. Finita prophetia de his qui in Ægyptum descenderant, incipit de adventu Christi et apostolorum ejus.</span></p>
  </aside>

  <aside id="FN399">
    <p class="f"><a class="notebackref" href="#IS32_2"><span class="notemark">†</span> 32:2</a> <span class="fk">Et erit vir sicut. </span><span class="ft"> ID. Quasi diceret: Sic erit tutus in tribulationibus, sicut qui ventum et turbinem fugiens tuto se abscondit loco; et qui fontes purissimos invenit in deserto; qui solis ardorem suum prominenti devitat saxo.</span></p>
  </aside>

  <aside id="FN400">
    <p class="f"><a class="notebackref" href="#IS32_9"><span class="notemark">‡</span> 32:9</a> <span class="fk">Mulieres. </span><span class="ft"> ID. Matronas alloquitur captivandas a Romanis ut pœniteant; vel, per mulieres Synagogas notat, vel urbes Judææ. </span><span class="fk">Mulieres opulentæ, surgite: </span><span class="ft"> Post vocationem gentium, quibus Christus in justitia imperavit, ad mulieres opulentas sermo dirigitur.</span></p>
  </aside>

  <aside id="FN401">
    <p class="f"><a class="notebackref" href="#IS32_10"><span class="notemark">§</span> 32:10</a> <span class="fk">Post dies et annum. </span><span class="ft"> Unde: </span><span class="fk">Ecce nunc tempus acceptabile, ecce nunc dies salutis</span><span class="ft"> II Cor. 6.; et alibi: </span><span class="fk">Annum placabilem Domino</span><span class="ft"> Isa. 61.. </span><span class="fk">Post dies. </span><span class="ft"> Id est prædicationem Christi. Qui enim impœnitentes fuerunt, etsi non illico captivati, tamen illico conturbati, quia noluerunt recipere prædicationem Domini.</span></p>
  </aside>

  <aside id="FN402">
    <p class="f"><a class="notebackref" href="#IS32_12"><span class="notemark">**</span> 32:12</a> <span class="fk">Super ubera plangite. Filiæ Jerusalem, nolite flere super me, sed super vos ipsas flete, et super filios vestros. </span></p>
  </aside>

  <aside id="FN403">
    <p class="f"><a class="notebackref" href="#IS32_14"><span class="notemark">††</span> 32:14</a> <span class="fk">Onagrorum. </span><span class="ft"> ID. Quorumlibet sylvestrium animalium et avium, quæ ibi longo tempore habitaverunt.</span></p>
  </aside>

  <aside id="FN404">
    <p class="f"><a class="notebackref" href="#IS32_15"><span class="notemark">‡‡</span> 32:15</a> <span class="fk">Donec effundatur. </span><span class="ft"> Spiritus sanctus, prædicante Elia et Enoch, descendat super nos, sicut In Pentecoste super apostolos. Adjungit autem se propheta compatiendo illis. </span><span class="fk">Desertum. </span><span class="ft"> Solitudo scilicet gentium vertetur in divitias Isræl, et Isræl reputabitur in gentes.</span></p>
  </aside>

  <aside id="FN405">
    <p class="f"><a class="notebackref" href="#IS32_17"><span class="notemark">§§</span> 32:17</a> <span class="fk">Et cultus justitiæ. </span><span class="ft"> Ut in silentio oremus, non in plateis, non clamantes, non in multiloquio.</span></p>
  </aside>

  <aside id="FN406">
    <p class="f"><a class="notebackref" href="#IS32_18"><span class="notemark">***</span> 32:18</a> <span class="fk">In tabernaculis. </span><span class="ft"> ID. Jam in mansionibus cœli confidenter habitat, unde: </span><span class="fk">In domo Patris mei mansiones multæ sunt</span><span class="ft"> Joan. 14.; vel, in Ecclesiis quæ in Domino fiducialiter sperant.</span></p>
  </aside>

  <aside id="FN407">
    <p class="f"><a class="notebackref" href="#IS32_19"><span class="notemark">†††</span> 32:19</a> <span class="fk">Grando, </span><span class="ft"> quasi diceret: Cum populus Christianus in pulchritudine pacis sederit, tunc ira Dei in saltum sæviet.</span></p>
  </aside>

  <aside id="FN408">
    <p class="f"><a class="notebackref" href="#IS32_20"><span class="notemark">‡‡‡</span> 32:20</a> <span class="fk">Beati qui seminatis. </span><span class="ft"> ID. In expositione Ecclesiastis. Ille magister dignus beatitudine habetur, qui super irriguum pectus seminat audientium, tam de Judæis quam de gentibus populo congregato.</span></p>
  </aside>

  <aside id="FN409">
    <p class="f"><a class="notebackref" href="#IS33_1"><span class="notemark">*</span> 33:1</a> <span class="fk">Væ qui prædaris. </span><span class="ft"> ID. Contra Sennacherib: possunt hæc etiam referri ad quemlibet raptorem et ad ipsum diabolum.</span></p>
  </aside>

  <aside id="FN410">
    <p class="f"><a class="notebackref" href="#IS33_2"><span class="notemark">†</span> 33:2</a> <span class="fk">Domine, miserere nostri. </span><span class="ft"> ID. In persona populi obsessi a Sennacherib, vel potius, apostolorum et omnium fidelium. </span><span class="fk">Mane. </span><span class="ft"> Qui de exercitu Sennacherib remanserunt; socios mortuos viderunt et in fugam versi sunt.</span></p>
  </aside>

  <aside id="FN411">
    <p class="f"><a class="notebackref" href="#IS33_3"><span class="notemark">‡</span> 33:3</a> <span class="fk">Angeli. </span><span class="ft"> Michælis scilicet, qui princeps Judæorum, vel Gabrielis, fortitudo et dux præliorum.</span></p>
  </aside>

  <aside id="FN412">
    <p class="f"><a class="notebackref" href="#IS33_4"><span class="notemark">§</span> 33:4</a> <span class="fk">Bruchus. </span><span class="ft"> Ex locusta bruchus nascitur, etc., usque ad mortuæ etiam bruchos gignant.</span></p>
  </aside>

  <aside id="FN413">
    <p class="f"><a class="notebackref" href="#IS33_6"><span class="notemark">**</span> 33:6</a> <span class="fk">Tuis. </span><span class="ft"> O Ezechia; vel suis secundum alios, scilicet liberati populi. </span><span class="fk">Ejus. </span><span class="ft"> HIER. Scilicet salutis: sine timore enim neque sapientia, neque scientia quidquam prodest, unde: </span><span class="fk">Habebis multa bona si timueris Deum</span><span class="ft"> Tob. 4.; et: </span><span class="fk">Initium sapientiæ timor Domini</span><span class="ft"> Psal. 110..</span></p>
  </aside>

  <aside id="FN414">
    <p class="f"><a class="notebackref" href="#IS33_8"><span class="notemark">††</span> 33:8</a> <span class="fk">Pactum. </span><span class="ft"> Quod pepigit Dominus cum Abraham, scilicet: </span><span class="fk">Multiplicabo semen tuum sicut stellæ, </span><span class="ft"> etc. Gen. 22.; et alibi: </span><span class="fk">Habitabis in loco isto amodo et usque in sempiternum</span><span class="ft"> Zach. 11..</span></p>
  </aside>

  <aside id="FN415">
    <p class="f"><a class="notebackref" href="#IS33_9"><span class="notemark">‡‡</span> 33:9</a> <span class="fk">Libanus. </span><span class="ft"> Templum: </span><span class="fk">Basan, </span><span class="ft"> Regio Og, quam dedit Moyses trans Jordanem duabus tribubus et dimidiæ: hæc quoque uberrima. Carmelus mons terræ promissionis fertilissimus. Per hæc ergo debemus intelligere Judæos omnem fertilitatem amisisse.</span></p>
  </aside>

  <aside id="FN416">
    <p class="f"><a class="notebackref" href="#IS33_14"><span class="notemark">§§</span> 33:14</a> <span class="fk">Quis poterit. </span><span class="ft"> Dei magnalia narrat et Deum ignem vocat.</span></p>
  </aside>

  <aside id="FN417">
    <p class="f"><a class="notebackref" href="#IS33_17"><span class="notemark">***</span> 33:17</a> <span class="fk">Terram. </span><span class="ft"> Viventium. </span><span class="fk">Beati mites, quoniam ipsi possidebunt terram, </span><span class="ft"> vel in cœlo positi, terrena despiciunt.</span></p>
  </aside>

  <aside id="FN418">
    <p class="f"><a class="notebackref" href="#IS33_20"><span class="notemark">†††</span> 33:20</a> <span class="fk">Tabernaculum quod. </span><span class="ft"> ID. Tabernaculum quod habuerunt Judæi per eremum, etc., usque ad Ecclesia autem immobilis fundata est supra firmam petram.</span></p>
  </aside>

  <aside id="FN419">
    <p class="f"><a class="notebackref" href="#IS33_22"><span class="notemark">‡‡‡</span> 33:22</a> <span class="fk">Dominus enim. </span><span class="ft"> ID. </span><span class="fk">Judicabit orbem terræ in justitia. </span></p>
  </aside>

  <aside id="FN420">
    <p class="f"><a class="notebackref" href="#IS33_23"><span class="notemark">§§§</span> 33:23</a> <span class="fk">Laxati sunt funiculi tui, </span><span class="ft"> etc. Redit ad terrenam Jerusalem, et loquitur de ea sub specie navis: superiora dicta sunt de urbe solemnitatis nostræ quam Dominus fluviis suis circumdat.</span></p>
  </aside>

  <aside id="FN421">
    <p class="f"><a class="notebackref" href="#IS34_4"><span class="notemark">*</span> 34:4</a> <span class="fk">Omnis militia cœlorum. </span><span class="ft"> HIER. Sol, et luna, et stellæ obscurari videbuntur, clarescente vera luce, quæ est Christus. Spiritus quoque mali, amissa potestate, in inferno recludentur. </span><span class="fk">Et complicabuntur sicut liber. </span><span class="ft"> Non scilicet interior, etc., usque ad nihil enim postea scribetur in eis.</span></p>
  </aside>

  <aside id="FN422">
    <p class="f"><a class="notebackref" href="#IS34_6"><span class="notemark">†</span> 34:6</a> <span class="fk">In Bosra. </span><span class="ft"> ID. In civitate mundi contra Deum munita. Bosra enim munita, vel ex Deo; mundus enim voluntate Domini firmatur; unde: </span><span class="fk">Ipse super maria fundavit eum: </span><span class="ft"> et: </span><span class="fk">Ego confirmavi columnas ejus. </span><span class="ft"> Bosram et Edom, Hebræorum magistri, Romam volunt intelligi, et omnia de ipsa dici quæ sequenti continentur capitulo.</span></p>
  </aside>

  <aside id="FN423">
    <p class="f"><a class="notebackref" href="#IS34_8"><span class="notemark">‡</span> 34:8</a> <span class="fk">Quia dies ultionis Domini annus retributionis. </span><span class="ft"> Post generalem mundi ultionem, ad Jerusalem revertitur, cui primum loquebatur et destructionem ejus plano sermone describit, quæ facta est a Romanis.</span></p>
  </aside>

  <aside id="FN424">
    <p class="f"><a class="notebackref" href="#IS34_11"><span class="notemark">§</span> 34:11</a> <span class="fk">Ibis. </span><span class="ft"> Avis aquatica serpentibus inimica: has aves dicit Josephus a Moyse delatas in bellum contra Æthiopes; quia serpentes abundant in terra illa per quam aditurus erat.</span></p>
  </aside>

  <aside id="FN425">
    <p class="f"><a class="notebackref" href="#IS34_12"><span class="notemark">**</span> 34:12</a> <span class="fk">Nobiles ejus. </span><span class="ft"> Apostoli enim jam transierant ad gentes: alii fideles admonitione Spiritus sancti, imminente captivitate, transierunt Jordanem in regnum Agrippæ qui pacem habebat cum Romanis.</span></p>
  </aside>

  <aside id="FN426">
    <p class="f"><a class="notebackref" href="#IS35_1"><span class="notemark">*</span> 35:1</a> <span class="fk">Lætabitur. </span><span class="ft"> Exposita captivitate Judæorum, agit de conversione gentium.</span></p>
  </aside>

  <aside id="FN427">
    <p class="f"><a class="notebackref" href="#IS35_2"><span class="notemark">†</span> 35:2</a> <span class="fk">Saron. </span><span class="ft"> Populi Judæorum; unde: </span><span class="fk">Erit Saron sicut desertum</span><span class="ft"> Isa. 32..</span></p>
  </aside>

  <aside id="FN428">
    <p class="f"><a class="notebackref" href="#IS35_7"><span class="notemark">‡</span> 35:7</a> <span class="fk">Viror calami. </span><span class="ft"> Impletio Scripturæ, quæ per calamum; et intentionis adjutorium, quæ per juncum: calamus enim et juncus juxta aquas oriuntur et virent.</span></p>
  </aside>

  <aside id="FN429">
    <p class="f"><a class="notebackref" href="#IS36_1"><span class="notemark">*</span> 36:1</a> <span class="fk">Et factum est. </span><span class="ft"> HIER. Libri Regum et Paralipomenorum consentiunt, etc., usque ad Jerusalem obsedit.</span></p>
  </aside>

  <aside id="FN430">
    <p class="f"><a class="notebackref" href="#IS36_3"><span class="notemark">†</span> 36:3</a> <span class="fk">Sobna. </span><span class="ft"> ID. Sobna scriba, alius, non superbus, qui, ut tradunt Hæbræi, comminatione Rabsacis perterritus, inferiorem partem civitatis tradidit, arce remanente et templo.</span></p>
  </aside>

  <aside id="FN431">
    <p class="f"><a class="notebackref" href="#IS36_4"><span class="notemark">‡</span> 36:4</a> <span class="fk">Hæc dicit. </span><span class="ft"> Sicut forsan a patre audierat, hæc dicit Dominus: et ut verba ejus habeant majus pondus, notat arrogantiam: Hæc dicit rex magnus, quasi contraria fortitudo.</span></p>
  </aside>

  <aside id="FN432">
    <p class="f"><a class="notebackref" href="#IS36_6"><span class="notemark">§</span> 36:6</a> <span class="fk">Ecce confidis. </span><span class="ft"> ID. Mentitur plane. Nusquam enim legitur Ezechiam in Ægypto spem posuisse.</span></p>
  </aside>

  <aside id="FN433">
    <p class="f"><a class="notebackref" href="#IS36_8"><span class="notemark">**</span> 36:8</a> <span class="fk">Nec poteris. </span><span class="ft"> Non ex imbecillitate, sed præceptorum Domini observatione, qui per Moysen de rege Isræl præcepit, dicens: </span><span class="fk">Non multiplicabis tibi equos, et currus, nec uxores plurimas. </span></p>
  </aside>

  <aside id="FN434">
    <p class="f"><a class="notebackref" href="#IS36_10"><span class="notemark">††</span> 36:10</a> <span class="ft">.</span></p>
  </aside>

  <aside id="FN435">
    <p class="f"><a class="notebackref" href="#IS36_16"><span class="notemark">‡‡</span> 36:16</a> <span class="fk">Facite mecum benedictionem, </span><span class="ft"> etc. Laudate me, benedicite me. Vel sicut habet alia editio: Facite quod vobis utile est, ut me recipiatis et pax maneat vobiscum.</span></p>
  </aside>

  <aside id="FN436">
    <p class="f"><a class="notebackref" href="#IS37_1"><span class="notemark">*</span> 37:1</a> <span class="fk">Et factum, est cum audivisset rex Ezechias, scidit vestimenta sua. </span><span class="ft"> ID. Scindunt vestes, quia audierant Rabsacen blasphemantem. Scidit rex, credens ex peccatis suis et populi hoc provenisse.</span></p>
  </aside>

  <aside id="FN437">
    <p class="f"><a class="notebackref" href="#IS37_2"><span class="notemark">†</span> 37:2</a> <span class="fk">Isaiam filium Amos. </span><span class="ft"> In libro Regum legitur, qui misit ad Isaiam prophetam. Sed hic, quia de se Isaias texit historiam, non prophetam, sed filium prophetæ se nominat.</span></p>
  </aside>

  <aside id="FN438">
    <p class="f"><a class="notebackref" href="#IS37_4"><span class="notemark">‡</span> 37:4</a> <span class="fk">Pro reliquiis. </span><span class="ft"> Jam enim decem tribus adductæ, civitates Judæ et Benjamin vastatæ: pars etiam inferior civitatis in manus hostium tradita ab impio et superbo pontifice Sobna. </span><span class="fk">Leva oculos, </span><span class="ft"> etc.</span></p>
  </aside>

  <aside id="FN439">
    <p class="f"><a class="notebackref" href="#IS37_7"><span class="notemark">§</span> 37:7</a> <span class="fk">Ecce ego dabo ei spiritum, </span><span class="ft"> etc. Quasi dicat: Non dicam universa quæ Assyrio faciam, ne meam videar jactare potentiam, sed hoc unum: </span><span class="fk">Ecce ego dabo. </span></p>
  </aside>

  <aside id="FN440">
    <p class="f"><a class="notebackref" href="#IS37_8"><span class="notemark">**</span> 37:8</a> <span class="fk">Et invenit. </span><span class="ft"> Pugnasse Sennacherib regem Assyriorum contra Ægyptios, etc., usque ad Chaldaicæ scriptores historiæ.</span></p>
  </aside>

  <aside id="FN441">
    <p class="f"><a class="notebackref" href="#IS37_15"><span class="notemark">††</span> 37:15</a> <span class="fk">Oravit. </span><span class="ft"> HIER. Jam securior de liberatione. Ante enim ascendit, sed non legitur orasse, quia pro peccatis suis metuebat hæc fore.</span></p>
  </aside>

  <aside id="FN442">
    <p class="f"><a class="notebackref" href="#IS37_18"><span class="notemark">‡‡</span> 37:18</a> <span class="fk">Vere enim, Domine: </span><span class="ft"> multis probatur historiis venisse reges Persarum in Græciam, et subvertisse et spoliasse templa.</span></p>
  </aside>

  <aside id="FN443">
    <p class="f"><a class="notebackref" href="#IS37_21"><span class="notemark">§§</span> 37:21</a> <span class="fk">Et misit. </span><span class="ft"> Historia libri Regum et Paralipomenorum admiscetur prophetiæ, quia est prophetia de liberatione urbis, de interitu Assyrii, de reversione solis, et de annis Ezechiæ additis.</span></p>
  </aside>

  <aside id="FN444">
    <p class="f"><a class="notebackref" href="#IS37_22"><span class="notemark">***</span> 37:22</a> <span class="fk">Filia Jerusalem. </span><span class="ft"> Quæ prius non responderat, jam certa de ultione, secura de pœna.</span></p>
  </aside>

  <aside id="FN445">
    <p class="f"><a class="notebackref" href="#IS37_25"><span class="notemark">†††</span> 37:25</a> <span class="fk">Et exsiccavi. </span><span class="ft"> Tantus fuit exercitus ut fluenta exsiccarent, et ideo puteos aquæ inopia facerent.</span></p>
  </aside>

  <aside id="FN446">
    <p class="f"><a class="notebackref" href="#IS37_29"><span class="notemark">‡‡‡</span> 37:29</a> <span class="fk">Superbia. </span><span class="ft"> ID. Non ultra sustinebo, ut scias te non viribus hæc potuisse, sed arbitrio meo. Merebantur enim impiæ gentes et infructuosæ arbores ut per te, quasi securim succiderentur.</span></p>
  </aside>

  <aside id="FN447">
    <p class="f"><a class="notebackref" href="#IS37_30"><span class="notemark">§§§</span> 37:30</a> <span class="fk">Tibi autem. </span><span class="ft"> ID. Omnia hæc per nuntios Propheta ad Ezechiam loquitur, quid Sennacherib dixerit, quid ei Dominus responderit: nunc ad ipsum verba convertit, ne dubitet ventura quæ prædixit. In hoc enim maxime prophetis credebatur, quia non solum longe post futura, sed in proximo complenda testabantur. </span><span class="fk">Et in anno. </span><span class="ft"> Scilicet imminente messe, irruerunt Assyrii, et vastaverunt messes, et vineta, et oliveta: et ob nimiam obsidionem, quod ex granis repertum est, habuerunt in victum primo anno et secundo; quia enim in anno obsidionis serere non potuerunt, quæ repererunt ex pomis et frugibus sumpserunt.</span></p>
  </aside>

  <aside id="FN448">
    <p class="f"><a class="notebackref" href="#IS37_33"><span class="notemark">*</span> 37:33</a> <span class="fk">Propterea. </span><span class="ft"> ID. Revertitur ad propositum, et post futurorum spem metum excutit præsentem. Nec enim tanta erit lætitia de his quæ promittebat futura, quanta de imminentibus cura</span></p>
  </aside>

  <aside id="FN449">
    <p class="f"><a class="notebackref" href="#IS37_35"><span class="notemark">†</span> 37:35</a> <span class="fk">Propter me. </span><span class="ft"> Significat, quia non ex merito suo, sed Dei clementia conservantur, imo et patris eorum David memoria. In quo admonentur suæ negligentiæ, et fidei illius, atque justitiæ, quam tantum diligit Deus, ut posteros sanctorum merito eorum tueatur.</span></p>
  </aside>

  <aside id="FN450">
    <p class="f"><a class="notebackref" href="#IS37_37"><span class="notemark">‡</span> 37:37</a> <span class="fk">Et reversus. </span><span class="ft"> Ideo reservatus, ut sciat potentiam Dei et blasphemantia comprimat ora, et prædicet majestatem illius quem ante despexerat.</span></p>
  </aside>

  <aside id="FN451">
    <p class="f"><a class="notebackref" href="#IS37_38"><span class="notemark">§</span> 37:38</a> <span class="fk">Filii ejus. </span><span class="ft"> Invidentes secundum traditionem Judæorum Asaraddon, etc., usque ad reservatus a filiis in templo Dei sui occidendus. </span><span class="fk">Ararat. </span><span class="ft"> HIER. Regio Armeniæ campestris, per quam fluit Araxes, incredibilis ubertatis, ad radicem Tauri montis, qui illuc usque tenditur. Arca vero Nœ non ad montes generaliter Armeniæ delata est, quæ appellata est Ararat, sed ad montes Tauri altissimos, qui imminent campis Ararat.</span></p>
  </aside>

  <aside id="FN452">
    <p class="f"><a class="notebackref" href="#IS38_1"><span class="notemark">*</span> 38:1</a> <span class="fk">In diebus illis ægrotavit. </span><span class="ft"> HIER. Quia de victoria dignas Deo grates non retulit, sed in superbia evanuit, sicut Regum et Paralipomenorum liber aperit; unde: Quem Deus diligit, corripit, ne elevetur in superbiam post incredibiles triumphos. </span><span class="fk">Morieris tu. </span><span class="ft"> Cui simile: </span><span class="fk">Ninive subvertetur: </span><span class="ft"> et multa sub comminatione prædicta, nec impleta; non Deo mutante sententiam, sed provocante nos ad sui notitiam. Dominus enim patiens est super malitia.</span></p>
  </aside>

  <aside id="FN453">
    <p class="f"><a class="notebackref" href="#IS38_2"><span class="notemark">†</span> 38:2</a> <span class="fk">Ad parietem. </span><span class="ft"> ID. Templi, scilicet juxta quod Salomon exstruxit palatium.</span></p>
  </aside>

  <aside id="FN454">
    <p class="f"><a class="notebackref" href="#IS38_3"><span class="notemark">‡</span> 38:3</a> <span class="fk">Obsecro, Domine. </span><span class="ft"> Iturus ad Dominum, narrat opera sua. Felix conscientia, quæ in tempore malorum potest recordari bonorum. </span><span class="fk">Obsecro, Domine. </span><span class="ft"> Audiens se moriturum, non annos plurimos petit, sed Dei judicio dimittit quid præstare velit: noverat Salomonem Deo placuisse, quia non petierat ampliores annos vitæ. </span><span class="fk">Et quod bonum. </span><span class="ft"> Idola patris sui destruxit, ostia domus Domini, quæ ille clauserat, aperuit, serpentem æneum quem in Gabaon Judæi adorabant comminuit, et in ventum sparsit. </span><span class="fk">Et flevit. </span><span class="ft"> Flevit quia moriebatur sine filiis, etc., usque ad et post mortem plurimos resuscitatos legamus.</span></p>
  </aside>

  <aside id="FN455">
    <p class="f"><a class="notebackref" href="#IS38_4"><span class="notemark">§</span> 38:4</a> <span class="fk">Et factum est Verbum Domini. </span><span class="ft"> Præpostero ordine hic refertur historia, quæ in Regum volumine consequentius legitur.</span></p>
  </aside>

  <aside id="FN456">
    <p class="f"><a class="notebackref" href="#IS38_5"><span class="notemark">**</span> 38:5</a> <span class="fk">Ecce ego adjiciam super dies. </span><span class="ft"> Secundum quod visum est, etc., usque ad et de annis Ezechiæ additis.</span></p>
  </aside>

  <aside id="FN457">
    <p class="f"><a class="notebackref" href="#IS38_7"><span class="notemark">††</span> 38:7</a> <span class="fk">Hoc autem tibi erit signum a Domino, quia fecit Dominus verbum hoc quod locutus. </span><span class="ft"> ID. Præsentis scilicet temporis et futuri, ut quomodo sol revertitur ad exordium sui, ita Ezechiæ vita ad evolutos redeat annos. Nobis quoque in hebdoade et ogdoade viventibus post resurrectionem Christi vitæ spatia protelentur.</span></p>
  </aside>

  <aside id="FN458">
    <p class="f"><a class="notebackref" href="#IS38_10"><span class="notemark">‡‡</span> 38:10</a> <span class="fk">Ego dixi. </span><span class="ft"> ID. Cum Deus Ezechiæ sine labore victoriam dedisset, etc., usque ad peccatores in dimidio dierum moriuntur. </span><span class="fk">In dimidio dierum meorum. </span><span class="ft"> Unde: Viri impii et dolosi non dimidiabunt dies suos, quia non implent opera virtutum, nec pœnitendo emendant delicta. </span><span class="fk">Ad portas inferi. Quæsivi. </span><span class="ft"> Ubi constituta est domus omni viventi ante adventum Christi.</span></p>
  </aside>

  <aside id="FN459">
    <p class="f"><a class="notebackref" href="#IS38_11"><span class="notemark">§§</span> 38:11</a> <span class="fk">Quietis. </span><span class="ft"> Quidam codices habent: Quievit generatio mea, quod et Hieronymus aliquando transtulit, deceptus ambiguitate verbi, et postea correxit.</span></p>
  </aside>

  <aside id="FN460">
    <p class="f"><a class="notebackref" href="#IS38_15"><span class="notemark">***</span> 38:15</a> <span class="fk">Respondebit mihi. </span><span class="ft"> ID. Quod erravi emendabo, tu esto fidejussor et protector: </span><span class="fk">Non est enim volentis neque currentis, sed Dei miserentis</span><span class="ft"> Rom. 9.. </span><span class="fk">Cum ipse. </span><span class="ft"> Hæc mihi juste, quasi diceret: nihil restat nisi patienter sustinere et ipsum fortem exorare qui fecit quod voluit. </span><span class="fk">Recogitabo. </span><span class="ft"> Quod præteritum est non adjuvat sustinentem; unde stulta est Epicuri sententia, qui asserit recordatione præteritorum bonorum mala præsentia mitigari. </span><span class="fk">In amaritudine animæ, </span><span class="ft"> quasi diceret: et hi etiam in amaritudine, quia præsens tribulatio nihil boni præteriti sentit, et semper humana felicitas aliquibus aspergitur aversis.</span></p>
  </aside>

  <aside id="FN461">
    <p class="f"><a class="notebackref" href="#IS38_18"><span class="notemark">†††</span> 38:18</a> <span class="fk">Quia non infernus confitebitur. </span><span class="ft"> Sine fine damnati neque in inferno pœnitentiam agunt, neque laudes Deo referunt.</span></p>
  </aside>

  <aside id="FN462">
    <p class="f"><a class="notebackref" href="#IS38_19"><span class="notemark">‡‡‡</span> 38:19</a> <span class="fk">Vivens vivens, </span><span class="ft"> etc. Non infernus velmors. </span><span class="fk">Pater filiis. </span><span class="ft"> Unde: interroga patrem tuum, et annuntiabit, etc.</span></p>
  </aside>

  <aside id="FN463">
    <p class="f"><a class="notebackref" href="#IS38_21"><span class="notemark">§§§</span> 38:21</a> <span class="fk">Super vulnus ejus. </span><span class="ft"> Aiunt Hebræi Sehin ulcus sonare, non vulnus, etc., usque ad cum Deus fecerit eam.</span></p>
  </aside>

  <aside id="FN464">
    <p class="f"><a class="notebackref" href="#IS39_1"><span class="notemark">*</span> 39:1</a> <span class="fk">In tempore illo. </span><span class="ft"> HIER. Superius dictum est, quia Asaraddon Sennacherib successit, etc., usque ad et amisso virili robore, in muliebrem redigitur mollitiem.</span></p>
  </aside>

  <aside id="FN465">
    <p class="f"><a class="notebackref" href="#IS39_2"><span class="notemark">†</span> 39:2</a> <span class="fk">Et in omni potestate sua. </span><span class="ft"> ID. In thesauris domus Domini, in quo præcipue offendit. Hoc enim non erat potestatis ejus. Jam tamen de valvis illis templi auri laminas tulerat. </span><span class="fk">In thesauris ejus. </span><span class="ft"> Tacet de thesauris Domini, metuens reprehendi, quod scilicet ostendit eis quodcunque haberet in potestate, templi, scilicet supellectilem; unde:</span></p>
  </aside>

  <aside id="FN466">
    <p class="f"><a class="notebackref" href="#IS39_7"><span class="notemark">‡</span> 39:7</a> <span class="fk">Et erunt eunuchi. </span><span class="ft"> ID. Tradunt Hebræi hoc impletum esse in Daniel et ejus sociis, qui, capto Joachim filio Josue, cum suo populo sunt capti et in Babylonem ducti et eunuchizati, vel evirati; non tamen putandum quod eunuchi fuerint corpore, sed mente, sicut </span><span class="fk">qui se castraverunt propter regnum cœlorum</span><span class="ft"> Matth. 19..</span></p>
  </aside>

  <aside id="FN467">
    <p class="f"><a class="notebackref" href="#IS39_8"><span class="notemark">§</span> 39:8</a> <span class="fk">Fiat tantum pax. </span><span class="ft"> Debuit peccatum suum cum David confiteri, et iram Dei removere a posteris, aut compati cum Moyse, qui dicit: </span><span class="fk">Dimitte eis hanc noxam, aut dele me de libro quem scripsisti</span><span class="ft"> Exod. 32.. Quod quia non fecit, propterea non respondet ei; sed, conversus ad populum, dicit: Consolamini, etc.</span></p>
  </aside>

  <aside id="FN468">
    <p class="f"><a class="notebackref" href="#IS40_1"><span class="notemark">*</span> 40:1</a> <span class="fk">Consolamini. </span><span class="ft"> Quasi dicat: Quia rex vester non compatitur vobis, consolamini Christo. Potest ad gentes referri, de quibus Dominus per Zachariam: </span><span class="fk">Ego congregabo populum orientis, et erunt mihi in populum, et ego ero illis in Deum</span><span class="ft"> Zach. 8.. </span><span class="fk">Loquimini ad cor. </span><span class="ft"> HIER. Ad cor loquitur qui mœstum consolatur, sicut de Sichen dicitur: </span><span class="fk">Locutus est Sichen ad cor ejus, et consolatus est eam</span><span class="ft"> Gen. 24.. </span><span class="fk">Jerusalem. </span><span class="ft"> Jerusalem a Chaldæis et Romanis corpore et anima; Ecclesia a persecutoribus corpore cruciata, animo angustiata. </span><span class="fk">Malitia ejus. </span><span class="ft"> Malitia afflictio sicut illud: </span><span class="fk">Si est malum in civitate quod non faciat Dominus</span><span class="ft"> Amos. 3.. </span><span class="fk">Dimissa est. </span><span class="ft"> Causa consolationis, remissio peccatorum, etc., usque ad quia purgata sunt et soluta per pœnas.</span></p>
  </aside>

  <aside id="FN469">
    <p class="f"><a class="notebackref" href="#IS40_3"><span class="notemark">†</span> 40:3</a> <span class="fk">Vox clamantis. </span><span class="ft"> ID. Hujus vocis memores, Judæi miserunt ad Joannem ut interrogarent eum: Tu quis es?</span></p>
  </aside>

  <aside id="FN470">
    <p class="f"><a class="notebackref" href="#IS40_4"><span class="notemark">‡</span> 40:4</a> <span class="fk">Omnis vallis exaltabitur. Qui se exaltat, humiliabitur, et qui se humiliat, </span><span class="ft"> etc. Hoc usque hodie in deserto gentilium Ecclesiarum clamant magistri.</span></p>
  </aside>

  <aside id="FN471">
    <p class="f"><a class="notebackref" href="#IS40_5"><span class="notemark">§</span> 40:5</a> <span class="fk">Et videbit omnis caro. </span><span class="ft"> De primo adventu subito ad secundum raptus dicit: </span><span class="fk">Et videbit omnis caro. </span><span class="fk">Os Domini. </span><span class="ft"> Prophetæ qui prædicaverunt futurum Christum, scilicet salutare Dei nostri.</span></p>
  </aside>

  <aside id="FN472">
    <p class="f"><a class="notebackref" href="#IS40_6"><span class="notemark">**</span> 40:6</a> <span class="fk">Quid clamabo? </span><span class="ft"> ID. Non sine causa quærit: cum enim se sponte obtulit, dicens: </span><span class="fk">Ecce ego, mitte me: </span><span class="ft"> populo suo dura nuntiavit, et nunc idem metuit. </span><span class="fk">Omnis caro. </span><span class="ft"> Qui portat imaginem terreni, etc., usque ad sic homo, per ætatum successiones, amittit decorem et cadit in mortem.</span></p>
  </aside>

  <aside id="FN473">
    <p class="f"><a class="notebackref" href="#IS40_8"><span class="notemark">††</span> 40:8</a> <span class="fk">Verbum autem Domini. </span><span class="ft"> Verbum Christus cum corpore suo, quod est Ecclesia.</span></p>
  </aside>

  <aside id="FN474">
    <p class="f"><a class="notebackref" href="#IS40_9"><span class="notemark">‡‡</span> 40:9</a> <span class="fk">Sion. </span><span class="ft"> ID. Per Sion et Jerusalem, apostolos et alios doctores intelligit, quos admonet ut quæ a Domino acceperunt prædicent, et culmina virtutum ascendentes, verbo et exemplo doceant.</span></p>
  </aside>

  <aside id="FN475">
    <p class="f"><a class="notebackref" href="#IS40_11"><span class="notemark">§§</span> 40:11</a> <span class="fk">Gregem suum, </span><span class="ft"> etc. Nunc contemplatione, in futuro ipsa visione: nunc docendo, postea salvando vel satiando. </span><span class="fk">Fetas. </span><span class="ft"> Doctores filios quotidie Deo parturientes.</span></p>
  </aside>

  <aside id="FN476">
    <p class="f"><a class="notebackref" href="#IS40_12"><span class="notemark">***</span> 40:12</a> <span class="fk">Quis mensus est? </span><span class="ft"> ID. Ne de vocatione gentium dubitetur, magnitudo vocantis describitur. </span><span class="fk">Pugillo. </span><span class="ft"> Pugillus, contractis digitis pugnus, palmus a pollice usque ad minimum digitum extenta manus, ut per palmum et pugillum cœlos extentos et globum terræ noverimus.</span></p>
  </aside>

  <aside id="FN477">
    <p class="f"><a class="notebackref" href="#IS40_13"><span class="notemark">†††</span> 40:13</a> <span class="fk">Spiritum Domini super me, eo quod unxerit me ad annuntiandum mansuetis misit me: Et requiescet super eum Spiritus Domini. </span></p>
  </aside>

  <aside id="FN478">
    <p class="f"><a class="notebackref" href="#IS40_15"><span class="notemark">‡‡‡</span> 40:15</a> <span class="fk">Quasi pulvis exiguus. </span><span class="ft"> ID. Hebræi hoc verbo tenuissimum pulverem significari putant, etc., usque ad et tam Græcæ quam Latinæ linguæ paupertatem.</span></p>
  </aside>

  <aside id="FN479">
    <p class="f"><a class="notebackref" href="#IS40_16"><span class="notemark">§§§</span> 40:16</a> <span class="fk">Libanus non sufficiet. </span><span class="ft"> Libanus mons maximus et pascuis uberrimus et arboribus; sed etsi omnia ligna succidantur ad succendendum, et omnia animalia immolentur ad holocaustum, ad implendam vel placandam tamen majestatis potentiam non sufficiunt.</span></p>
  </aside>

  <aside id="FN480">
    <p class="f"><a class="notebackref" href="#IS40_19"><span class="notemark">*</span> 40:19</a> <span class="fk">Nunquid. </span><span class="ft"> Stultitiam gentium redarguit, ut ab idololatria recedant.</span></p>
  </aside>

  <aside id="FN481">
    <p class="f"><a class="notebackref" href="#IS40_20"><span class="notemark">†</span> 40:20</a> <span class="fk">Forte lignum. </span><span class="ft"> ID. Hebraice mesuchan, quia genus ligni est imputribile, de quo maxime idola fiunt: hoc autem dicit ut, idolis reprobatis, suscipiatur doctrina Evangelii et reveletur gloria Domini, ut videat omnis caro salutare Dei.</span></p>
  </aside>

  <aside id="FN482">
    <p class="f"><a class="notebackref" href="#IS40_21"><span class="notemark">‡</span> 40:21</a> <span class="fk">Ab initio. </span><span class="ft"> Legis Moysi, vel a principio mundi in ipsis creaturis quæ omnes suum suo modo prædicant artificem.</span></p>
  </aside>

  <aside id="FN483">
    <p class="f"><a class="notebackref" href="#IS40_22"><span class="notemark">§</span> 40:22</a> <span class="fk">Super gyrum. </span><span class="ft"> Hinc nonnulli terram quasi punctum et globum esse contendunt. </span><span class="fk">Quasi locustæ. </span><span class="ft"> In ejus comparatione, vel considerata terræ magnitudine. </span><span class="fk">Tabernaculum. </span><span class="ft"> Hinc quoque in similitudinem sphæræ cœlum esse contendunt, et ejus hemisphærium terris imminere.</span></p>
  </aside>

  <aside id="FN484">
    <p class="f"><a class="notebackref" href="#IS40_23"><span class="notemark">**</span> 40:23</a> <span class="fk">Qui dat secretorum. Stultam fecit Deus sapientiam hujus mundi, </span><span class="ft"> et hoc est: </span><span class="fk">Qui dat secretorum scrutatores, quasi non sint</span><span class="ft"> I Cor. 1..</span></p>
  </aside>

  <aside id="FN485">
    <p class="f"><a class="notebackref" href="#IS40_25"><span class="notemark">††</span> 40:25</a> <span class="fk">Cui assimilastis me, adæquastis me, dicit Sanctus. </span><span class="ft"> Quasi diceret: Quare similitudini Deum comparatis, nec ex creaturarum magnitudinem Deum creatorem intelligitis? si non creditis verbis, credite oculis vestris, et elementorum omnium servitute omnipotentiam Domini cogitate.</span></p>
  </aside>

  <aside id="FN486">
    <p class="f"><a class="notebackref" href="#IS40_26"><span class="notemark">‡‡</span> 40:26</a> <span class="fk">In numero. </span><span class="ft"> ID. Illi numerata sunt quæ Abraham numerare non potuit: et serviunt delegato officio, ut sol cursum cœli uno expleat anno, et cætera suo modo. </span><span class="fk">Militiam eorum, </span><span class="ft"> etc. Angelos scilicet, unde: </span><span class="fk">Millia millium ministrabant ei</span><span class="ft"> Dan. 7.. Inde et Dominus Sabaoth dicitur, id est militiæ, vel exercituum, vel virtutum.</span></p>
  </aside>

  <aside id="FN487">
    <p class="f"><a class="notebackref" href="#IS40_27"><span class="notemark">§§</span> 40:27</a> <span class="fk">Quare dicis, </span><span class="ft"> etc. ID. Cum hæc propheta diceret, etc., usque ad sine judice sumus, et immerito affligimur. </span><span class="fk">Via mea. </span><span class="ft"> Bona opera, non pertinent ad Deum terrena, non considerat quid quisque agat. Inde injuste opprimitur, quasi jumenta et pisces, sine rectore.</span></p>
  </aside>

  <aside id="FN488">
    <p class="f"><a class="notebackref" href="#IS40_28"><span class="notemark">***</span> 40:28</a> <span class="fk">Creavit. </span><span class="ft"> Omnia novit, omnia continet, omnia majestate sua dispensat. </span><span class="fk">Sapientiæ ejus. </span><span class="ft"> ID. Ex hoc loco aliud apostoli sumptum videtur: </span><span class="fk">Incomprehensibilia judicia ejus, et investigabiles viæ ejus: </span><span class="ft"> quasi diceret: Solus Deus æternus, impassibilis, cætera omnia deficient.</span></p>
  </aside>

  <aside id="FN489">
    <p class="f"><a class="notebackref" href="#IS40_30"><span class="notemark">†††</span> 40:30</a> <span class="fk">Deficient pueri. </span><span class="ft"> Qui scilicet gaudent corporis sanitate, et pueritiam et adolescentiam putant esse perpetuam.</span></p>
  </aside>

  <aside id="FN490">
    <p class="f"><a class="notebackref" href="#IS40_31"><span class="notemark">‡‡‡</span> 40:31</a> <span class="fk">Mutabunt. </span><span class="ft"> Ut sint fortes in Deo, fient debiles mundo, et post mortem carnis fient immortales. </span><span class="fk">Sicut aquilæ. </span><span class="ft"> Sicut aquila secundum physicos, alliso ad silicem rostro, vetustate nimia aduncato innovatur, sic qui vetustatem peccati per petram, quæ est Christus, mortificant, mortui mundo innovantur Deo, unde: </span><span class="fk">Renovabitur ut aquilæ juventus tua</span><span class="ft"> Psal. 102..</span></p>
  </aside>

  <aside id="FN491">
    <p class="f"><a class="notebackref" href="#IS41_1"><span class="notemark">*</span> 41:1</a> <span class="fk">Taceant insulæ. </span><span class="ft"> HIER. Quia in salo gentes, scilicet quæ salsis et amaris fluctibus sæculi tunduntur.I</span></p>
  </aside>

  <aside id="FN492">
    <p class="f"><a class="notebackref" href="#IS41_2"><span class="notemark">†</span> 41:2</a> <span class="fk">Quis suscitavit ab oriente. </span><span class="ft"> ID. Quidam Hebræorum hoc ad Cyrum regem Persarum referunt, etc., usque ad qui ab initio cognovit hæc.</span></p>
  </aside>

  <aside id="FN493">
    <p class="f"><a class="notebackref" href="#IS41_3"><span class="notemark">‡</span> 41:3</a> <span class="fk">Semita in pedibus. </span><span class="ft"> Laborem vel lassitudinem ejus vitæ non sentiet: </span><span class="fk">Exsultavit ut gigas ad currendam viam. </span></p>
  </aside>

  <aside id="FN494">
    <p class="f"><a class="notebackref" href="#IS41_5"><span class="notemark">§</span> 41:5</a> <span class="fk">Viderunt insulæ. </span><span class="ft"> ID. Id est gentes in circumitu, etc., usque ad et confortavit eum clavis præceptorum, ut in timore Domini permaneret.</span></p>
  </aside>

  <aside id="FN495">
    <p class="f"><a class="notebackref" href="#IS41_8"><span class="notemark">**</span> 41:8</a> <span class="fk">Et tu, Isræl, serve meus. </span><span class="ft"> ID. Dominus ad apostolos affectuose, etc., usque ad postea electi in amicitiam Dei jungimur.</span></p>
  </aside>

  <aside id="FN496">
    <p class="f"><a class="notebackref" href="#IS41_9"><span class="notemark">††</span> 41:9</a> <span class="fk">Et a longinquis. </span><span class="ft"> Jam usque ad extrema Judæi dispersi, et inde ad finem multi vocati.</span></p>
  </aside>

  <aside id="FN497">
    <p class="f"><a class="notebackref" href="#IS41_14"><span class="notemark">‡‡</span> 41:14</a> <span class="fk">Vermis Jacob. </span><span class="ft"> ID. Vermes dicuntur apostoli, tanquam ejus imitatores qui dicit: </span><span class="fk">Ego sum vermis et non homo</span><span class="ft"> Psal. 21.. Et sicut vermis penetrat terram, sic prædicatio eorum corda audientium. </span><span class="fk">Qui mortui estis ex Isræl. </span><span class="ft"> Sicut ille qui dicit: </span><span class="fk">Quotidie morior propter vestram gloriam, fratres</span><span class="ft"> I Cor. 15.; et alibi: </span><span class="fk">Vivo autem jam non ego; vivit vero in me Christus</span><span class="ft"> Gal. 2..</span></p>
  </aside>

  <aside id="FN498">
    <p class="f"><a class="notebackref" href="#IS41_15"><span class="notemark">§§</span> 41:15</a> <span class="fk">Ego posui te quasi plaustrum. </span><span class="ft"> Vir ecclesiasticus habet prædicationis rostra, etc., usque ad ut male congregati bene dividantur.</span></p>
  </aside>

  <aside id="FN499">
    <p class="f"><a class="notebackref" href="#IS41_19"><span class="notemark">***</span> 41:19</a> <span class="fk">Dabo in solitudinem cedrum. </span><span class="ft"> ID. Arborum varietates diversitatem spiritualis gratiæ significant, ne saltem una chorda de cithara Domini, et aliqua virtus gratiarum Ecclesiæ deesse videatur: quarum sublimitatem ad cœlestia festinantem illuminat lignum olivæ, fomes lucis, requies laborantis vel lassati. </span><span class="fk">Spinam, et myrtum, et lignum olivæ. </span><span class="ft"> LXX: </span><span class="fk">Sethim, </span><span class="ft"> quæ est arbor albæ spinæ similis, etc., usque ad et ideo consolatores sanctæ Ecclesiæ significat.</span></p>
  </aside>

  <aside id="FN500">
    <p class="f"><a class="notebackref" href="#IS41_22"><span class="notemark">†††</span> 41:22</a> <span class="fk">Annuntiate. </span><span class="ft"> ID. Significat quia idola nec audiendi nec respondendi habent facultatem, etc., usque ad patet quod idola post adventum Christi vocem amiserunt.</span></p>
  </aside>

  <aside id="FN501">
    <p class="f"><a class="notebackref" href="#IS41_23"><span class="notemark">‡‡‡</span> 41:23</a> <span class="fk">Si potestis. </span><span class="ft"> Neque dæmones possunt, nisi Dei permissione, quod assident idolis, quia nec porcos, nec sancti Job jumenta potuerunt disperdere sine Dei permissione. Paulus quoque tradidit Satanæ quosdam.</span></p>
  </aside>

  <aside id="FN502">
    <p class="f"><a class="notebackref" href="#IS41_25"><span class="notemark">§§§</span> 41:25</a> <span class="fk">Suscitavi. </span><span class="ft"> ID. Adhuc contra idola loquitur et contra cultores eorum, etc., usque ad ut credant in eum qui venit ab ortu solis.</span></p>
  </aside>

  <aside id="FN503">
    <p class="f"><a class="notebackref" href="#IS41_26"><span class="notemark">*</span> 41:26</a> <span class="fk">Quis annuntiavit ab exordio? </span><span class="ft"> quasi diceret: Nullus in gentibus fuit qui annuntiaverit adventum Filii. Si est autem qui annuntiaverit, dicemus, quia justus est; in adventu Filii, dæmones, qui in idolis ventura nuntiabant, obmutuerant. </span><span class="fk">Audiens sermones vestros. </span><span class="ft"> Quia bruta gentilium corda errorem suum intellexerunt, et vaticinia falsa reliquerunt.</span></p>
  </aside>

  <aside id="FN504">
    <p class="f"><a class="notebackref" href="#IS41_27"><span class="notemark">†</span> 41:27</a> <span class="fk">Primus ad Sion dicet. </span><span class="ft"> Ecclesiam significant; ecce astiterunt filii, scilicet tui, quos per fidem meam donavi tibi, scilicet apostoli, quorum prædicatione nati sunt tibi filii.</span></p>
  </aside>

  <aside id="FN505">
    <p class="f"><a class="notebackref" href="#IS41_29"><span class="notemark">‡</span> 41:29</a> <span class="fk">Ecce omnes injusti. </span><span class="ft"> Quidquid de idolis vel de gentibus diximus, ad hæresiarchas et pravitatis dogmata referamus, quia, Christo pacem Ecclesiæ nuntiante et veritatem monstrante, ipsi errores sequuntur, et vento et turbini comparantur.</span></p>
  </aside>

  <aside id="FN506">
    <p class="f"><a class="notebackref" href="#IS42_1"><span class="notemark">*</span> 42:1</a> <span class="fk">Ecce servus. </span><span class="ft"> HIER. Notandum quia apostoli Jacob, Isræl, et semen Abrahæ appellantur, quibus postea quasi servis et hominibus dicitur: </span><span class="fk">Noli timere, vermis Jacob, </span><span class="ft"> etc. Christus autem non semen Jacob vel Isræl, sed servus dicitur. </span><span class="fk">Dedi Spiritum. </span><span class="ft"> In conceptione; unde: </span><span class="fk">Spiritus sanctus superveniet in te, </span><span class="ft"> etc. Phil. 2.. Et in baptismo claruit, cum Spiritus in specie columbæ super ipsum requievit Luc. 1..</span></p>
  </aside>

  <aside id="FN507">
    <p class="f"><a class="notebackref" href="#IS42_3"><span class="notemark">†</span> 42:3</a> <span class="fk">Linum fumigans. </span><span class="ft"> Sacerdotium jam pene exstinctum, de lino autem fit sacerdotale vestimentum. </span><span class="fk">Educet judicium. </span><span class="ft"> Judicabit, scilicet non metuens Scribas et Pharisæos.</span></p>
  </aside>

  <aside id="FN508">
    <p class="f"><a class="notebackref" href="#IS42_4"><span class="notemark">‡</span> 42:4</a> <span class="fk">Non erit tristis. </span><span class="ft"> ID. Hoc Matthæus non posuit, sive inter judicium et judicium media scriptoris errore sublata sunt. Est autem sensus, æqualitatem vultus omni tempore conservabit: Quod de Socrate falso gloriantur philosophi, quod scilicet plus solito non tristis fuerit, nec lætus. </span><span class="fk">In terra judicium. </span><span class="ft"> Unde: </span><span class="fk">In judicium ego veni in hunc mundum, ut qui non vident videant, </span><span class="ft"> etc. Joan. 9..</span></p>
  </aside>

  <aside id="FN509">
    <p class="f"><a class="notebackref" href="#IS42_6"><span class="notemark">§</span> 42:6</a> <span class="fk">Justitia. </span><span class="ft"> Justum fuit ut transiret per apostolos ad gentes contemptus a Judæis.</span></p>
  </aside>

  <aside id="FN510">
    <p class="f"><a class="notebackref" href="#IS42_7"><span class="notemark">**</span> 42:7</a> <span class="fk">Vinctum. </span><span class="ft"> Funibus peccatorum: in Evangelio, quem Satanas vinxerat Dominus solvit.</span></p>
  </aside>

  <aside id="FN511">
    <p class="f"><a class="notebackref" href="#IS42_8"><span class="notemark">††</span> 42:8</a> <span class="fk">Alteri. </span><span class="ft"> Filius et Spiritus sanctus in Deitate a Patre alter non est, et ideo eamdem et gloriam et laudem habet.</span></p>
  </aside>

  <aside id="FN512">
    <p class="f"><a class="notebackref" href="#IS42_9"><span class="notemark">‡‡</span> 42:9</a> <span class="fk">Vobis faciam. </span><span class="ft"> Ut sciatis, quia ego Dominus, non est alius præter me: et qui priora cernitis impleta, credatis quæ polliceor futura.</span></p>
  </aside>

  <aside id="FN513">
    <p class="f"><a class="notebackref" href="#IS42_10"><span class="notemark">§§</span> 42:10</a> <span class="fk">Novum. </span><span class="ft"> In novitate Spiritus, non in vestustate litteræ; nec solum in Veteri Testamento, sed etiam in Novo. </span><span class="fk">Qui descenditis in mare. </span><span class="ft"> ID.. Prius piscatores piscium, post hominum; unde ad litteram: multa maria transierunt.</span></p>
  </aside>

  <aside id="FN514">
    <p class="f"><a class="notebackref" href="#IS42_11"><span class="notemark">***</span> 42:11</a> <span class="fk">Cedar. </span><span class="ft"> Filius Ismælis: Saraceni ab eo, qui melius Agareni: sed nomine liberæ velaverunt ignominiam ancillæ. Ismæl enim filius ancillæ Agar fuit, ab hac Saraceni. Duodecim enim duces genuit. Nomine quoque ejus ipsa dicitur provincia. </span><span class="fk">De vertice montium. </span><span class="ft"> HIER. </span><span class="fk">Super montem excelsum ascende. De vertice montis. </span><span class="ft"> De altitudine virtutis et contemplationis, ut etiam exemplo doceant quæ prædicant.</span></p>
  </aside>

  <aside id="FN515">
    <p class="f"><a class="notebackref" href="#IS42_13"><span class="notemark">†††</span> 42:13</a> <span class="fk">Vociferabitur. </span><span class="ft"> Unde: </span><span class="fk">Ipsi me provocaverunt in eo qui non erat Deus</span><span class="ft"> Deut. 32.; et ego in gente stulta irritabo eos.</span></p>
  </aside>

  <aside id="FN516">
    <p class="f"><a class="notebackref" href="#IS42_14"><span class="notemark">‡‡‡</span> 42:14</a> <span class="fk">Sicut parturiens. </span><span class="ft"> Partum consilii mei profundam in lucem sicut mulier infantem, sic proferam dissimulatum dolorem.</span></p>
  </aside>

  <aside id="FN517">
    <p class="f"><a class="notebackref" href="#IS42_16"><span class="notemark">§§§</span> 42:16</a> <span class="fk">In semitis. </span><span class="ft"> ID. In cognitione prophetarum, qui sunt semitæ ad Christum, cum ejus nativitatem, resurrectionem et ascensionem prædicunt.</span></p>
  </aside>

  <aside id="FN518">
    <p class="f"><a class="notebackref" href="#IS42_17"><span class="notemark">*</span> 42:17</a> <span class="fk">Confundantur. Cum plenitudo gentium intraverit. </span><span class="ft"> Tunc etiam Isræl conversus, erroris sui pœnitebit, qui idolis ante servivit.</span></p>
  </aside>

  <aside id="FN519">
    <p class="f"><a class="notebackref" href="#IS42_22"><span class="notemark">†</span> 42:22</a> <span class="fk">Laqueus juvenum. </span><span class="ft"> Revertitur ad prædicationem Domini, increpans Scribas et Pharisæos: Hi enim erant laquei simplicibus ne ad Dominum converterentur.</span></p>
  </aside>

  <aside id="FN520">
    <p class="f"><a class="notebackref" href="#IS42_23"><span class="notemark">‡</span> 42:23</a> <span class="fk">Quis est. </span><span class="ft"> Hortatur eos propheta, ut saltem aliqui audiant et causam suæ captivitatis intelligant et caveant.</span></p>
  </aside>

  <aside id="FN521">
    <p class="f"><a class="notebackref" href="#IS42_25"><span class="notemark">§</span> 42:25</a> <span class="fk">Super eum. </span><span class="ft"> Ut quod prius tacuerat, jam non taceret nec verbis, sed tormentis corriperet. </span><span class="fk">Et non cognovit. </span><span class="ft"> Sicut historiæ tradunt, nec gentes hoc fieri in ultionem filii intellexerunt, nec Judæi malitia sua excæcati.</span></p>
  </aside>

  <aside id="FN522">
    <p class="f"><a class="notebackref" href="#IS43_1"><span class="notemark">*</span> 43:1</a> <span class="fk">Et nunc hæc. </span><span class="ft"> Superius locutus est de captivitate Judæorum qui credere noluerunt, nunc primitivam alloquitur Ecclesiam, quæ est de Judæis, ut Creatorem animæ suæ et corporis intelligant. </span><span class="fk">Creans te Jacob. </span><span class="ft"> Jacob supplantator, Isræl vir videns Deum. Hi sunt apostoli et apostolici viri, qui et vitia supplantaverunt, et Deum videre meruerunt.</span></p>
  </aside>

  <aside id="FN523">
    <p class="f"><a class="notebackref" href="#IS43_2"><span class="notemark">†</span> 43:2</a> <span class="fk">Per aquas, </span><span class="ft"> etc. ID. Secundum Hebræos: Per aquas Ægyptii, etc., usque ad hæc quoque regna prædicando transierunt apostoli, et Dominus ubique cum eis.</span></p>
  </aside>

  <aside id="FN524">
    <p class="f"><a class="notebackref" href="#IS43_3"><span class="notemark">‡</span> 43:3</a> <span class="fk">Dedi propitiationem. </span><span class="ft"> Ut inde acquiras tibi misericordiam et coronam, prædicando, scilicet, Ægyptiis, et Æthiopibus qui pene ultimi et Sabæis: est autem Saba civitas in finibus Æthiopiæ sita: </span><span class="fk">In omnem terram exivit sonus eorum, et in fines, </span><span class="ft"> etc.</span></p>
  </aside>

  <aside id="FN525">
    <p class="f"><a class="notebackref" href="#IS43_5"><span class="notemark">§</span> 43:5</a> <span class="fk">Ab Oriente. </span><span class="ft"> Multi venient ab Oriente et Occidente, et recumbent cum Abraham, Isaac et Jacob, ab omnibus scilicet mundi partibus.</span></p>
  </aside>

  <aside id="FN526">
    <p class="f"><a class="notebackref" href="#IS43_8"><span class="notemark">**</span> 43:8</a> <span class="fk">Educ foras. </span><span class="ft"> Vox Patris ad Filium de Judæis mente cæcis. Et nota prius esse factum vocationem Judæorum, deinde gentium.</span></p>
  </aside>

  <aside id="FN527">
    <p class="f"><a class="notebackref" href="#IS43_9"><span class="notemark">††</span> 43:9</a> <span class="fk">Omnes gentes. </span><span class="ft"> Propheta ad gentes, increpans de idololatria et admirans quod nullus in gentibus hoc præscire potuit; sed tantum populus Dei qui legem Dei accepit, prophetas habuit.</span></p>
  </aside>

  <aside id="FN528">
    <p class="f"><a class="notebackref" href="#IS43_10"><span class="notemark">‡‡</span> 43:10</a> <span class="fk">Non est formatus. </span><span class="ft"> Quidam codices habent plasmatus; sed non convenit bene, sic tamen potest exponi: Ante me non est formatum idolum, quia feci hominem justum a quo injuste formatum est idolum.</span></p>
  </aside>

  <aside id="FN529">
    <p class="f"><a class="notebackref" href="#IS43_12"><span class="notemark">§§</span> 43:12</a> <span class="fk">Ego annuntiavi et salvavi. </span><span class="ft"> Per prophetas nativitatem Filii, vocationem gentium, expulsionem dæmonum.</span></p>
  </aside>

  <aside id="FN530">
    <p class="f"><a class="notebackref" href="#IS43_14"><span class="notemark">***</span> 43:14</a> <span class="fk">Hæc dicit Dominus Salvator, </span><span class="ft"> etc. Hæc, scilicet quæ sequuntur: Pater ad apostolos. Propter vos qui scilicet testes mei estis, qui scilicet Evangelium prædicatis. Quibus dixit: Noli timere. </span><span class="fk">Chaldæos in navibus. </span><span class="ft"> Secundum historiam, Chaldæi abundant fluminibus, et strenui sunt navibus et inde gloriantur.</span></p>
  </aside>

  <aside id="FN531">
    <p class="f"><a class="notebackref" href="#IS43_15"><span class="notemark">†††</span> 43:15</a> <span class="fk">Ego Dominus sanctus vester. </span><span class="ft"> Olim filiis Isræl, modo vobis apostoli, in mundo expulsis dæmonibus et omnibus victis principibus.</span></p>
  </aside>

  <aside id="FN532">
    <p class="f"><a class="notebackref" href="#IS43_19"><span class="notemark">‡‡‡</span> 43:19</a> <span class="fk">Facio nova. </span><span class="ft"> Multa quæ reficiunt animas, non corpora: olim de petra unum tantum produxi fontem ad corpora reficienda.</span></p>
  </aside>

  <aside id="FN533">
    <p class="f"><a class="notebackref" href="#IS43_20"><span class="notemark">§§§</span> 43:20</a> <span class="fk">Dracones et struthiones. </span><span class="ft"> Maligni, venenosi, qui in solitudine gentium morabantur, idololatriæ sanguine morumque feritate bestiales. Struthio speciem alarum habet, volatu caret. Sic hypocrita speciem sanctitatis habet, rem autem nonhabet.</span></p>
  </aside>

  <aside id="FN534">
    <p class="f"><a class="notebackref" href="#IS43_22"><span class="notemark">*</span> 43:22</a> <span class="fk">Non me invocasti. </span><span class="ft"> HIER. Ad Judæos loquitur, qui ante adventum Domini idola coluerunt; vel ad eos qui post adventum credere noluerunt. </span><span class="fk">Nec laborasti. </span><span class="ft"> Non feci te laborare post adventum Filii, ut pretiosa quæque offerres, quia: </span><span class="fk">Sacrificium Deo spiritus contribulatus, </span><span class="ft"> etc. Psal. L. Vel: Non laborasti in me tantum qui idolis offerebas.</span></p>
  </aside>

  <aside id="FN535">
    <p class="f"><a class="notebackref" href="#IS43_23"><span class="notemark">†</span> 43:23</a> <span class="fk">In thure. </span><span class="ft"> Per thus et calamum, qui est sarculus arboris aromaticæ, omnia aromata accipe.</span></p>
  </aside>

  <aside id="FN536">
    <p class="f"><a class="notebackref" href="#IS43_25"><span class="notemark">‡</span> 43:25</a> <span class="fk">Ego sum. </span><span class="ft"> ID. Quasi diceret: Fecisti me laborare sub onere peccati tui; ideo jam non servum meum, non puerum voco, sed simpliciter appello Jacob et Isræl, ut ostendam et arguam peccatores.</span></p>
  </aside>

  <aside id="FN537">
    <p class="f"><a class="notebackref" href="#IS43_26"><span class="notemark">§</span> 43:26</a> <span class="fk">Reduc me. </span><span class="ft"> Bona quæ feci tibi. </span><span class="fk">Quid ultra debui facere tibi, et non feci? </span><span class="ft"> Vel: Si quid justi habes, ego libenter recipiam.</span></p>
  </aside>

  <aside id="FN538">
    <p class="f"><a class="notebackref" href="#IS43_27"><span class="notemark">**</span> 43:27</a> <span class="fk">Pater tuus. </span><span class="ft"> Abraham scilicet qui, Domino terram promissionis pollicente, respondit: </span><span class="fk">In quo sciam quia possidebo eam? </span><span class="ft"> Vel ipse Abraham qui peccasse dicitur in promissione filii dubitando; vel, populus in deserto contra Deum murmurando, quasi diceret: cognoscet de peccatoribus generatum. </span><span class="fk">Interpretes. </span><span class="ft"> Quasi diceret: inter partes, scilicet pacem ferentes.</span></p>
  </aside>

  <aside id="FN539">
    <p class="f"><a class="notebackref" href="#IS44_1"><span class="notemark">*</span> 44:1</a> <span class="fk">Et nunc audi, Jacob. </span><span class="ft"> Primos fideles de Judæis aliis obduratis cum quodam privilegio nominis et dignitate honoris alloquitur; apostolorum scilicet chorum. </span><span class="fk">Audi, Jacob serve meus. </span><span class="ft"> Prima servitus, secunda electio.</span></p>
  </aside>

  <aside id="FN540">
    <p class="f"><a class="notebackref" href="#IS44_2"><span class="notemark">†</span> 44:2</a> <span class="fk">Ab utero auxiliator tuus. </span><span class="ft"> In quo fratris plantam arripuisti, vel, in principio Ecclesiæ manus persecutorum evasisti. </span><span class="fk">Et rectissime quem elegi. </span><span class="ft"> Isræl, secundum Hebraicam veritatem, rectus vel rectissimus. Quod ante, vir videns Deum dicitur: non a proprietate, sed a sono vocis habetur.</span></p>
  </aside>

  <aside id="FN541">
    <p class="f"><a class="notebackref" href="#IS44_3"><span class="notemark">‡</span> 44:3</a> <span class="fk">Effundam Spiritum meum. </span><span class="ft"> Scilicet in baptismo per impositionem manuum.</span></p>
  </aside>

  <aside id="FN542">
    <p class="f"><a class="notebackref" href="#IS44_4"><span class="notemark">§</span> 44:4</a> <span class="fk">Quasi salices juxta præterfluentes aquas. </span><span class="ft"> Salix arbor infructuosa, etc., usque ad quæ cito credidit prædicantibus apostolis.</span></p>
  </aside>

  <aside id="FN543">
    <p class="f"><a class="notebackref" href="#IS44_5"><span class="notemark">**</span> 44:5</a> <span class="fk">Iste dicet. </span><span class="ft"> Credentium varietatem describit. </span><span class="fk">Et in nomine Isræl assimilabitur. </span><span class="ft"> Ut recipiant legem, et prophetas, et Spiritus sancti gratias quæ Isræli promissæ sunt.</span></p>
  </aside>

  <aside id="FN544">
    <p class="f"><a class="notebackref" href="#IS44_6"><span class="notemark">††</span> 44:6</a> <span class="fk">Ego primus et ego novissimus. </span><span class="ft"> Post vocationem gentium quæ, abjectis idolis, crediderunt, agit contra eos qui converti noluerunt. </span><span class="fk">Absque me non est Deus. </span><span class="ft"> Non dicit se solum esse, sed præter virtutem et sapientiam suam nullum externum Deum esse, deorum multorum opinionem et simulacra condemnans.</span></p>
  </aside>

  <aside id="FN545">
    <p class="f"><a class="notebackref" href="#IS44_12"><span class="notemark">‡‡</span> 44:12</a> <span class="fk">Esuriet et deficiet. </span><span class="ft"> HIER. Fame et siti artificis, etc., usque ad quorum Deus venter est, gloria in confusione eorum.</span></p>
  </aside>

  <aside id="FN546">
    <p class="f"><a class="notebackref" href="#IS44_23"><span class="notemark">§§</span> 44:23</a> <span class="fk">Jubilate, extrema terræ. </span><span class="ft"> ID. Angeli quasi habitatoribus terræ præsunt; vel apostoli, vel prophetæ super quos et alii esse constant; unde Ephesiis dicitur: </span><span class="fk">Super ædificati super fundamentum apostolorum et prophetarum, </span><span class="ft"> etc.</span></p>
  </aside>

  <aside id="FN547">
    <p class="f"><a class="notebackref" href="#IS44_24"><span class="notemark">***</span> 44:24</a> <span class="fk">Hæc dicit Dominus Redemptor, </span><span class="ft"> etc. ID. Supra locutus est de idolorum subversione, et Isræl pœnitentis redemptione: nunc autem de potentiæ suæ magnitudine, ne quis dubitet de salvatione quam promittit.</span></p>
  </aside>

  <aside id="FN548">
    <p class="f"><a class="notebackref" href="#IS44_26"><span class="notemark">†††</span> 44:26</a> <span class="fk">Qui dico. </span><span class="ft"> De restauratione quæ facta est a Zorobabel et aliis ducibus, Cyro permittente, loquitur: Cum tamen adhuc implenda esset captivitas.</span></p>
  </aside>

  <aside id="FN549">
    <p class="f"><a class="notebackref" href="#IS44_27"><span class="notemark">‡‡‡</span> 44:27</a> <span class="fk">Flumina tua. </span><span class="ft"> Sub Dario scilicet et Cyro nepote ejus. Nocte enim qua ab eis Balthasar occisus est, Euphrates fluvius, qui per mediam civitatem fluebat, ab eorum exercitu in rivos divisus est, ut per ejus alveum civitatem ingrederentur.</span></p>
  </aside>

  <aside id="FN550">
    <p class="f"><a class="notebackref" href="#IS45_1"><span class="notemark">*</span> 45:1</a> <span class="fk">Hæc dicit Dominus Christo. </span><span class="ft"> Apud Romanos diadema, apud Judæos unctio, et reges facit et sacerdotes, a qua et christi dicuntur. Cyrus christus, non unctione, sed dignitate. </span><span class="fk">Et dorsa regum. </span><span class="ft"> ID. Quæ civitas illi non patuit? Quis regum terga non vertit? qui muri, ante inexpugnabiles, non sunt ejus obsidione subversi? Hæc autem completa plenius invenies in historia Xenophontis.</span></p>
  </aside>

  <aside id="FN551">
    <p class="f"><a class="notebackref" href="#IS45_3"><span class="notemark">†</span> 45:3</a> <span class="fk">Thesauros absconditos. </span><span class="ft"> Cunctarum urbium, ut abjectis idolis, beneficiis invitatus, unum Deum sentires, qui ante prædixit nomen tuum antequam esses.</span></p>
  </aside>

  <aside id="FN552">
    <p class="f"><a class="notebackref" href="#IS45_4"><span class="notemark">‡</span> 45:4</a> <span class="fk">Et vocavi te. </span><span class="ft"> ID. Sicut vocavi Abraham, Isaac et Jacob, etc., usque ad Filius autem Christus oleo lætitiæ unctus præ participibus suis.</span></p>
  </aside>

  <aside id="FN553">
    <p class="f"><a class="notebackref" href="#IS45_5"><span class="notemark">§</span> 45:5</a> <span class="fk">Extra me. </span><span class="ft"> Quia Filius et Spiritus sanctus in Patre; præter sermonem quippe et rationem virtutemque meam et sapientiam quæ in me est, non est alius Deus.</span></p>
  </aside>

  <aside id="FN554">
    <p class="f"><a class="notebackref" href="#IS45_6"><span class="notemark">**</span> 45:6</a> <span class="fk">Ut sciant. </span><span class="ft"> Esdras dicit Cyrum scripsisse omnibus gentibus non esse Deum, nisi Deum Isræl. Vel ex captivorum liberatione Dei clementia et potentia omnibus magis nota. Josephus autem in libro Antiquitatum ideo populum fuisse dimissum ait, quia Cyrus legit in libro Isaiæ quæ de eo Dominus per prophetam dixerat ante.</span></p>
  </aside>

  <aside id="FN555">
    <p class="f"><a class="notebackref" href="#IS45_7"><span class="notemark">††</span> 45:7</a> <span class="fk">Tenebras. </span><span class="ft"> Noctem vel captivitatem. Quasi pœnitentes misertus a captivitate reduco; iratus peccantes captivo. </span><span class="fk">Malum. </span><span class="ft"> ID. Bellum, scilicet afflictionem secundum quod dicitur: Sufficit diei malitia sua. Confundantur ergo qui Deum malorum conditorem arbitrantur. Hic enim malum non contrarium bono, sed pro afflictione ponitur et bello.</span></p>
  </aside>

  <aside id="FN556">
    <p class="f"><a class="notebackref" href="#IS45_8"><span class="notemark">‡‡</span> 45:8</a> <span class="fk">Rorate cœli. </span><span class="ft"> ID. De adventu Christi, per Cyrum significati, quia a captivitate diaboli liberabit genus humanum, convenienter adjungit. Vel possunt hæc hærere superioribus, ut Cyro captivitatem laxante metonymicos cœlum et terra lætentur. </span><span class="fk">Et nubes. </span><span class="ft"> Prophetæ corda nostra salutari pluvia irrigantes, et Christi nativitatem et resurrectionem et ascensionem annuntiantes, unde: </span><span class="fk">Mandabo nubibus meis ne pluant super eam imbrem; </span><span class="ft"> et alibi, </span><span class="fk">Veritas tua usque ad nubes. </span><span class="fk">Creavi eum qui: </span><span class="ft"> scilicet vermis fuit, et germinatus de terra legitur secundum humanitatem.</span></p>
  </aside>

  <aside id="FN557">
    <p class="f"><a class="notebackref" href="#IS45_9"><span class="notemark">§§</span> 45:9</a> <span class="fk">Væ qui contradicit: </span><span class="ft"> quasi diceret: Credite quæ prædico, Christum scilicet venturum, quia, </span><span class="fk">Væ qui contradicit factori suo</span><span class="ft"> Psal. 35.; vel Cyrum cui per liberationem populi mei omnia regna substernam.</span></p>
  </aside>

  <aside id="FN558">
    <p class="f"><a class="notebackref" href="#IS45_10"><span class="notemark">***</span> 45:10</a> <span class="fk">Mulieri, quid parturis? </span><span class="ft"> Vir mulieris potens, mulier viri potens.</span></p>
  </aside>

  <aside id="FN559">
    <p class="f"><a class="notebackref" href="#IS45_11"><span class="notemark">†††</span> 45:11</a> <span class="fk">Plastes ejus, </span><span class="ft"> Filii, secundum humanitatem in utero virginali, unde: </span><span class="fk">Spiritus sanctus superveniet in te, et virtus Altissimi obumbrabit tibi, </span><span class="ft"> etc.</span></p>
  </aside>

  <aside id="FN560">
    <p class="f"><a class="notebackref" href="#IS45_12"><span class="notemark">‡‡‡</span> 45:12</a> <span class="fk">Et omni militiæ. </span><span class="ft"> Hac occasione putant quidam astra esse rationalia; aiunt enim, quia insensatis non mandaret aliquid, quæ mandata non intelligerent.</span></p>
  </aside>

  <aside id="FN561">
    <p class="f"><a class="notebackref" href="#IS45_13"><span class="notemark">§§§</span> 45:13</a> <span class="fk">Ego suscitavi. </span><span class="ft"> ID. Quasi diceret: Qui supradicta feci; quid mirum si et Filium mittam in mundum ut redimat genus humanum et a mortuis suscitem eum? </span><span class="fk">Vias ejus dirigam. Qui peccatum non fecit, nec inventus est dolus in ore ejus</span><span class="ft"> I Petr. 2.. </span><span class="fk">Ipse ædificabit. </span><span class="ft"> ID. De quo dictum est: </span><span class="fk">Non cognovisti me. </span><span class="ft"> Nec ipse ædificavit civitatem vel templum, sed permisit ædificari: nec in ejus tempore hoc consummatum est, sed Assueri.</span></p>
  </aside>

  <aside id="FN562">
    <p class="f"><a class="notebackref" href="#IS45_14"><span class="notemark">*</span> 45:14</a> <span class="fk">Labor Ægypti. </span><span class="ft"> Cultus idolorum. Multum enim laborabat in exsequendis idolorum sacrificiis. Sed apostolis prædicantibus conversi sunt, et præ omnibus regnis abundant ibi religiones monachorum, </span><span class="fk">ut ubi abundavit delictum, superabundet et gratia</span><span class="ft"> Rom. 5..</span></p>
  </aside>

  <aside id="FN563">
    <p class="f"><a class="notebackref" href="#IS45_19"><span class="notemark">†</span> 45:19</a> <span class="fk">Non in abscondito, </span><span class="ft"> etc. ID. Olim in monte Sinai uni tantum populo dixit: </span><span class="fk">Non erunt tibi dii alieni</span><span class="ft"> Exod. 20.. Evangelium autem per apostolos omnibus gentibus prædicavit, unde: </span><span class="fk">In omnem terram exivit sonus eorum</span><span class="ft"> Psal. 18.. </span><span class="fk">Non dixi. </span><span class="ft"> HIER. Primum quidem ad Judæos veni: et ut umbram legis relinquentes, veritatem sequerentur admonui. </span><span class="fk">Annuntians recta. </span><span class="ft"> Ut creatura Creatorem adoret, ut relictis figuris sequatur veritatem Evangelii.</span></p>
  </aside>

  <aside id="FN564">
    <p class="f"><a class="notebackref" href="#IS45_20"><span class="notemark">‡</span> 45:20</a> <span class="fk">Nescierunt. </span><span class="ft"> Noluerunt scire quidam remanentes in errore, simulacrorum scilicet onere gravati, et sperantes in quibus non est salus.</span></p>
  </aside>

  <aside id="FN565">
    <p class="f"><a class="notebackref" href="#IS45_21"><span class="notemark">§</span> 45:21</a> <span class="fk">Consiliamini. </span><span class="ft"> Ut omnes per mundum euntes idem annuntietis. Hinc enim simul symbolum composuerunt de Trinitate et unitate, de communione Ecclesiæ, de generali resurrectione. </span><span class="fk">Prædixi illud. </span><span class="ft"> Gentes esse salvandas, sed idolum nihil esse: quando locutus sum Abrahæ, vel quando legem dedi.</span></p>
  </aside>

  <aside id="FN566">
    <p class="f"><a class="notebackref" href="#IS45_23"><span class="notemark">**</span> 45:23</a> <span class="fk">Egredietur: </span><span class="ft"> in mundum visibiliter in carne. </span><span class="fk">Justitiæ verbum, </span><span class="ft"> filius donec obedientiam impleverit, etc., usque ad quod Judæi superbia mentis demonstrantes omnino non faciunt.</span></p>
  </aside>

  <aside id="FN567">
    <p class="f"><a class="notebackref" href="#IS45_25"><span class="notemark">††</span> 45:25</a> <span class="fk">In Domino dicet. </span><span class="ft"> Omnes gentes etiam Barbaræ, non in synagogis, sed in Ecclesiis confitentes.</span></p>
  </aside>

  <aside id="FN568">
    <p class="f"><a class="notebackref" href="#IS46_1"><span class="notemark">*</span> 46:1</a> <span class="fk">Confractus est Bel. </span><span class="ft"> HIER. Post vocationem gentium subjicitur destructio idolorum. </span><span class="fk">Nabo. </span><span class="ft"> Nabo est aurum, etc., usque ad et prophetia dæmonum, et divinatio magorum ad nihilum devenerunt. </span><span class="fk">Bestiis et jumentis. </span><span class="ft"> ID. Bestias enim et jumenta adorabant, et regio eorum plerisque oppidis ex bestiis et jumentis, quæ adorabant, nomina imposuit, ut scilicet, Leonata a Leone, et alia hujusmodi.</span></p>
  </aside>

  <aside id="FN569">
    <p class="f"><a class="notebackref" href="#IS46_2"><span class="notemark">†</span> 46:2</a> <span class="fk">Et anima eorum. </span><span class="ft"> Non quod simulacra habeant animam, etc., usque ad quas diabolo et dæmonibus subjugavit.</span></p>
  </aside>

  <aside id="FN570">
    <p class="f"><a class="notebackref" href="#IS46_3"><span class="notemark">‡</span> 46:3</a> <span class="fk">Domus Jacob. </span><span class="ft"> Non dicit Jacob, servi mei, electi mei cum adjectione honoris, sed simpliciter: et alloquitur tanquam carnales et recedentes a mandatis suis. </span><span class="fk">Qui portamini. </span><span class="ft"> Qui gestamini tanquam fetus conceptus per desertum usque ad terram promissionis. Diu enim patienter eos exspectavit, et in terra promissionis, et post passionem per duos et quadraginta annos.</span></p>
  </aside>

  <aside id="FN571">
    <p class="f"><a class="notebackref" href="#IS46_5"><span class="notemark">§</span> 46:5</a> <span class="fk">Cui assimilastis? </span><span class="ft"> In eos præcipue invehitur, qui tempore Achaz et Ezechielis idola coluerunt in angulis platearum, in hortis, in lucis super domos.</span></p>
  </aside>

  <aside id="FN572">
    <p class="f"><a class="notebackref" href="#IS46_8"><span class="notemark">**</span> 46:8</a> <span class="fk">Mementote istud. </span><span class="ft"> Quia vos genui et usque ad senectam portavi, deserite idola quæ fecistis, et ad unius Dei cultum revertimini. </span><span class="fk">Ad cor. </span><span class="ft"> Intellectum, qui quasi bestiæ vixistis, simulacra venerantes, ut furiosi in ligna et lapides impingentes.</span></p>
  </aside>

  <aside id="FN573">
    <p class="f"><a class="notebackref" href="#IS46_10"><span class="notemark">††</span> 46:10</a> <span class="fk">Annuntians. </span><span class="ft"> Per prophetas, ut cum prædicta implevero per divinationem, id est prophetam prædicentem futura, probem divinitatem meam. </span><span class="fk">Novissimum. Nos sumus in quos fines sæculorum devenerunt</span><span class="ft"> I Cor.. 10.. Et alibi: </span><span class="fk">At ubi venit plenitudo temporis misit Deus Filium suum</span><span class="ft"> Gal. 4.. </span><span class="fk">Et Joannes: Filioli, </span><span class="ft"> inquit, </span><span class="fk">novissima hora est</span><span class="ft"> I Joan. 2.. </span><span class="fk">Consilium: </span><span class="ft"> redimendi mundum per Filium, quasi, consilium meum statutum nunc dico, ut cum videritis effectum, sciatis nullum esse Deum nisi qui futura cognovit et fieri præcepit.</span></p>
  </aside>

  <aside id="FN574">
    <p class="f"><a class="notebackref" href="#IS46_11"><span class="notemark">‡‡</span> 46:11</a> <span class="fk">Vocans ab oriente avem: </span><span class="ft"> ID. Secundum Hebræos Cyrum regem Persarum, etc., usque ad et quem Magi ob oriente venientes adoraverunt.</span></p>
  </aside>

  <aside id="FN575">
    <p class="f"><a class="notebackref" href="#IS46_12"><span class="notemark">§§</span> 46:12</a> <span class="fk">Duro corde. </span><span class="ft"> Qui semper resistitis veritati, primo prophetis, tandem, et Filio.</span></p>
  </aside>

  <aside id="FN576">
    <p class="f"><a class="notebackref" href="#IS47_1"><span class="notemark">*</span> 47:1</a> <span class="fk">Descende, sede, </span><span class="ft"> etc. HIER. Quia omnes creaturæ Dei sumus; nec juxta hæreticos, natura Babylonis damnabilis; vel ob luxuriam et ornatum potentissimæ urbis, quæ jam senex et vicina occasui virgunculam se et puellam jactat.</span></p>
  </aside>

  <aside id="FN577">
    <p class="f"><a class="notebackref" href="#IS47_2"><span class="notemark">†</span> 47:2</a> <span class="fk">Farinam, </span><span class="ft"> vel coitum præbe Medis et Persis, qui in hoc ferventissimi sunt. Secundum hoc dicunt Hebræi, quod Philisthæi Samsonem erutis oculis molere cœgerunt, id est cum mulieribus suis coire, ut ex eo susciperent homines magnæ et invincibilis staturæ.</span></p>
  </aside>

  <aside id="FN578">
    <p class="f"><a class="notebackref" href="#IS47_3"><span class="notemark">‡</span> 47:3</a> <span class="fk">Et non resistet, </span><span class="ft"> sicut, Moyses Deo volenti delere filios Isræl. Significat autem angelum Babyloni præpositum: qui cum aliis ait: </span><span class="fk">Curavivimus Babylonem, et non est sanata. </span></p>
  </aside>

  <aside id="FN579">
    <p class="f"><a class="notebackref" href="#IS47_5"><span class="notemark">§</span> 47:5</a> <span class="fk">Sede. </span><span class="ft"> Sermo ad Babylonem refertur, et quasi quondam reginam, modo ancillam alloquitur. Sede humilis et vilis. Tace ut tristis considerans miseriam tuam.</span></p>
  </aside>

  <aside id="FN580">
    <p class="f"><a class="notebackref" href="#IS47_6"><span class="notemark">**</span> 47:6</a> <span class="fk">Iratus sum. </span><span class="ft"> Causam reddit quare Chaldæos ita afflixerit, ne sine causa fecisse videretur, qui nihil sine causa operatur; et ut cognoscant Chaldæi, quia non in viribus suis superaverunt populum Dei.</span></p>
  </aside>

  <aside id="FN581">
    <p class="f"><a class="notebackref" href="#IS47_9"><span class="notemark">††</span> 47:9</a> <span class="fk">Subito. </span><span class="ft"> Ex improviso irruente Cyro et Dario. Non enim metuebat ut a Medis et Persis qui illius comparatione nullius erant fortitudinis, et ipsi subjecti posset superari.</span></p>
  </aside>

  <aside id="FN582">
    <p class="f"><a class="notebackref" href="#IS47_11"><span class="notemark">‡‡</span> 47:11</a> <span class="fk">Nescies ortum. </span><span class="ft"> Ex insperato veniet calamitas, nec a magis nec divinis prædicta, despectum enim et subjectum populum non timebant.</span></p>
  </aside>

  <aside id="FN583">
    <p class="f"><a class="notebackref" href="#IS47_13"><span class="notemark">§§</span> 47:13</a> <span class="fk">Augures cœli. </span><span class="ft"> Astrologi, qui per stellas arbitrantur omnia regi. Quasi dicat: Quasi non providerunt omnia tibi? Hi vulgo appellantur mathematici, qui cursu astrorum res mundanas putant regi, unde: </span><span class="fk">Ab oriente venerunt magi dicentes: Vidimus stellam ejus in oriente</span><span class="ft"> Matth. 2.. Vel, a vaticinio Balaam provocati, qui ait: </span><span class="fk">Orietur stella ex Jacob</span><span class="ft"> Num. 24..</span></p>
  </aside>

  <aside id="FN584">
    <p class="f"><a class="notebackref" href="#IS47_14"><span class="notemark">***</span> 47:14</a> <span class="fk">Facti sunt quasi stipula, </span><span class="ft"> etc. LXX: Habens carbones ignis, sedebis super eos, hi erunt tibi in adjutorium. Quasi, Gazareni et magi per errorem ducunt te ad superbiam. Incendium autem Babylonis per supplicia vocat ad pœnitentiam.</span></p>
  </aside>

  <aside id="FN585">
    <p class="f"><a class="notebackref" href="#IS48_1"><span class="notemark">*</span> 48:1</a> <span class="fk">Audite hæc. </span><span class="ft"> HIER. Consuetudo est ut quando agitur de carnali Isræl, simpliciter et sine nominis adjectione Jacob vel Isræl dicatur, sicut in hoc loco, ubi eos alloquitur, qui nomine tenus Jacob vel Isræl appellantur. </span><span class="fk">Et de aquis Juda. </span><span class="ft"> Judæ facit mentionem, quia docem tribubus captivatis, Juda et Benjamin et Levitæ in terra promissionis manebant, et regem de Juda habebant.</span></p>
  </aside>

  <aside id="FN586">
    <p class="f"><a class="notebackref" href="#IS48_2"><span class="notemark">†</span> 48:2</a> <span class="fk">De civitate enim sancta. </span><span class="ft"> ID. Ac si dicat: Habitatores Jerusalem vos esse jactatis, et Domini Sabaoth habere privilegium, cum cassa vobis, Jacob, Isræl, et sanctæ urbis, Dei omnipotentis assumatis vocabula.</span></p>
  </aside>

  <aside id="FN587">
    <p class="f"><a class="notebackref" href="#IS48_3"><span class="notemark">‡</span> 48:3</a> <span class="fk">Priora extunc. </span><span class="ft"> Prædixi Babylonios superandos, et repente faciam quod minatus sum: ut cum venerint quæ prædicta sunt, scias nec fortuito nec deorum tuorum nutu accidisse. </span><span class="fk">Priora miracula, </span><span class="ft"> scilicet quæ feci in medio eorum ex quo ab Ægypto exierunt, et imminente captivitate a Nabuchodonosor: nunc autem antequam captiventur prædicit eorum liberationem et Chaldæorum vastationem; unde repente scilicet quæ ventura prædico operatus sum.</span></p>
  </aside>

  <aside id="FN588">
    <p class="f"><a class="notebackref" href="#IS48_4"><span class="notemark">§</span> 48:4</a> <span class="fk">Nervus ferreus. </span><span class="ft"> Hinc Stephanus: </span><span class="fk">dura cervice et incircumcisi cordibus</span><span class="ft"> Act. 17.. </span><span class="fk">Frons tua ærea: </span><span class="ft"> unde Ezechiel: </span><span class="fk">Omnis quippe domus Isræl attrita fronte est</span><span class="ft"> Ezech. 3., etc. Et Jeremias: </span><span class="fk">Frons mulieris meretricis facta est tibi, noluisti erubescere</span><span class="ft"> Jer. 3..</span></p>
  </aside>

  <aside id="FN589">
    <p class="f"><a class="notebackref" href="#IS48_6"><span class="notemark">**</span> 48:6</a> <span class="fk">Et conservata sunt. </span><span class="ft"> Quasi dicat: Plurima annuntiaturus eram, sed quia non recordaris quæ dico, quæ dicturus eram reservo.</span></p>
  </aside>

  <aside id="FN590">
    <p class="f"><a class="notebackref" href="#IS48_9"><span class="notemark">††</span> 48:9</a> <span class="fk">Propter nomen meum. </span><span class="ft"> Scilicet ne violaretur: </span><span class="fk">longe faciam; feci: </span><span class="ft"> scilicet furorem meum ne disperderem te, quia adorasti vitulum: </span><span class="fk">et laude mea</span><span class="ft"> ut me scilicet laudares: </span><span class="fk">Infrenabo te</span><span class="ft"> lege mea.</span></p>
  </aside>

  <aside id="FN591">
    <p class="f"><a class="notebackref" href="#IS48_10"><span class="notemark">‡‡</span> 48:10</a> <span class="fk">In camino paupertatis. </span><span class="ft"> ID. Purgando per paupertatem, divitias tuas dando hostibus; vel in Ægypto, ubi ostenditur divitiis et paupertate plerosquo tentari.</span></p>
  </aside>

  <aside id="FN592">
    <p class="f"><a class="notebackref" href="#IS48_12"><span class="notemark">§§</span> 48:12</a> <span class="fk">Audi me, Jacob. </span><span class="ft"> HIER. Eisdem adhuc loquitur, etc., usque ad sed vocatos appellat.</span></p>
  </aside>

  <aside id="FN593">
    <p class="f"><a class="notebackref" href="#IS48_14"><span class="notemark">***</span> 48:14</a> <span class="fk">Congregamini omnes vos. </span><span class="ft"> Quid ergo gloriatur terra et cinis et ignorans fragilitatem suam? </span><span class="fk">Annuntiavit hæc. </span><span class="ft"> Quod Cyrus Babylonem destrueret, vel quia Filius meus de virgine nasciturus esset. </span><span class="fk">Dominus dilexit eum. </span><span class="ft"> Hæc proprie ad Christum pertinent. Possunt tamen ad Cyrum referri et ad Darium usque ad locum illum: </span><span class="fk">Directa est via ejus. </span><span class="fk">Suam: </span><span class="ft"> quia capiet eam. Vel, Filius in mundo redimendo eum, qui et Chaldæos scilicet dæmones ejecit, unde, </span><span class="fk">princeps hujus mundi ejicietur foras. </span></p>
  </aside>

  <aside id="FN594">
    <p class="f"><a class="notebackref" href="#IS48_15"><span class="notemark">†††</span> 48:15</a> <span class="fk">Vocavi eum. </span><span class="ft"> Cyrum vel filium, per Gabrielem dicens: </span><span class="fk">Et vocabis nomen ejus Jesum. </span></p>
  </aside>

  <aside id="FN595">
    <p class="f"><a class="notebackref" href="#IS48_16"><span class="notemark">‡‡‡</span> 48:16</a> <span class="fk">Misit me. </span><span class="ft"> ID. Totam Trinitatem breviter, plene et aperte distinguit.</span></p>
  </aside>

  <aside id="FN596">
    <p class="f"><a class="notebackref" href="#IS48_17"><span class="notemark">§§§</span> 48:17</a> <span class="fk">Ego Dominus. </span><span class="ft"> Qui Isræl futura promitto. Reddit causam quare eos prius afflixerit.</span></p>
  </aside>

  <aside id="FN597">
    <p class="f"><a class="notebackref" href="#IS48_21"><span class="notemark">*</span> 48:21</a> <span class="fk">Non sitierunt. </span><span class="ft"> ID. De Ægypto venientibus ad litteram, etc., usque ad satiati aqua sapientiæ. </span><span class="fk">Scidit petram. </span><span class="ft"> Petra erat Christus. Scinditur in partes sermo divinus, ut quem totum suscipere non possumus, per partes sumamus. </span><span class="fk">Et fluxerunt aquæ. Unus militum lancea latus ejus aperuit, et continuo exivit sanguis nostræ redemptionis, et aqua baptismi, </span><span class="ft"> baptismum et martyrium dedicans nobis.</span></p>
  </aside>

  <aside id="FN598">
    <p class="f"><a class="notebackref" href="#IS49_1"><span class="notemark">*</span> 49:1</a> <span class="fk">Audite, insulæ. </span><span class="ft"> HIER. Post reliquiarum Isræl vocationem et infidelium objectionem de quibus, Non est pax impiis, dicit Dominus, sub insularum nomine alloquitur in persona Filii Ecclesias de gentibus.</span></p>
  </aside>

  <aside id="FN599">
    <p class="f"><a class="notebackref" href="#IS49_2"><span class="notemark">†</span> 49:2</a> <span class="fk">Gladium acutum. Non veni pacem mittere, sed gladium</span><span class="ft"> Matth. 10., malos scilicet a bonis separans.</span></p>
  </aside>

  <aside id="FN600">
    <p class="f"><a class="notebackref" href="#IS49_3"><span class="notemark">‡</span> 49:3</a> <span class="fk">Gloriabor. </span><span class="ft"> Quod non in aliis servis: </span><span class="fk">Pater, glorificavi nomen tuum</span><span class="ft"> Joan. 17. Et alibi: </span><span class="fk">Exsurge, gloria mea</span><span class="ft"> Psal. 56., etc.</span></p>
  </aside>

  <aside id="FN601">
    <p class="f"><a class="notebackref" href="#IS49_4"><span class="notemark">§</span> 49:4</a> <span class="fk">Et ego dixi. </span><span class="ft"> ID. Quasi dicat: Quomodo te glorificavi, qui magnam partem Judæorum ad te revocare non potui? Hic autem liberum hominis monstratur arbitrium: Dei enim est vocare, nostrum credere, ipso tamen adjuvante, ut justi voluntatis præmium consequantur. </span><span class="fk">Ergo judicium, </span><span class="ft"> etc. ID. Judicabit Pater utrum omnia fecerim eis quæ debui: </span><span class="fk">Manifestavi nomen tuum hominibus quos dedisti mihi. </span><span class="ft"> Et alibi: </span><span class="fk">Ego te glorificavi super terram</span><span class="ft"> Joan. 17.. </span><span class="fk">Opus meum. </span><span class="ft"> Alii: Labor et dolor meus: quia flevit civitatem, et ait in Psalmo: </span><span class="fk">Quæ utilitas in sanguine meo? </span><span class="ft"> Psal. 29. Juxta Hebraicum, pendens in cruce longe a salute mea verba lamentationum mearum.</span></p>
  </aside>

  <aside id="FN602">
    <p class="f"><a class="notebackref" href="#IS49_5"><span class="notemark">**</span> 49:5</a> <span class="fk">Glorificatus. </span><span class="ft"> Quasi dicat: Ego Judæos perdidi, sed glorificatus sum in gentibus, unde, </span><span class="fk">Data est mihi omnis potestas in cœlo et in terra. </span><span class="ft"> Matth. 28..</span></p>
  </aside>

  <aside id="FN603">
    <p class="f"><a class="notebackref" href="#IS49_7"><span class="notemark">††</span> 49:7</a> <span class="fk">Abominatam. </span><span class="ft"> Christum et Nazaræos ejus, quos quotidie Judæi in synagogis maledicunt, quia propter eos regnum, locum et gentem amiserunt. </span><span class="fk">Reges. </span><span class="ft"> Propheta ad Filium. </span><span class="fk">Reges videbunt</span><span class="ft"> te venientem ad judicium: </span><span class="fk">Reges, </span><span class="ft"> scilicet apostoli et alii qui cum Domino judicabunt.</span></p>
  </aside>

  <aside id="FN604">
    <p class="f"><a class="notebackref" href="#IS49_8"><span class="notemark">‡‡</span> 49:8</a> <span class="fk">In tempore placito. </span><span class="ft"> Passionis, resurrectionis, in quo placuit Deo redimere genus humanum.</span></p>
  </aside>

  <aside id="FN605">
    <p class="f"><a class="notebackref" href="#IS49_16"><span class="notemark">§§</span> 49:16</a> <span class="fk">Ecce in manibus, </span><span class="ft"> etc. ID. Ex hoc discimus Jerusalem in regione Palestinæ non esse quærendam: quæ totius provinciæ deterrima et saxosis montibus exasperata penuriam fontium patitur.</span></p>
  </aside>

  <aside id="FN606">
    <p class="f"><a class="notebackref" href="#IS49_17"><span class="notemark">***</span> 49:17</a> <span class="fk">Structores. </span><span class="ft"> Apostoli et alii: Culpa Judæorum, id est, Scribarum et Pharisæorum destructa es prædicatione quorumdam Judæorum, id est apostolorum tam de Judæis quam de gentibus congregata es.</span></p>
  </aside>

  <aside id="FN607">
    <p class="f"><a class="notebackref" href="#IS49_18"><span class="notemark">†††</span> 49:18</a> <span class="fk">Omnes isti congregati. </span><span class="ft"> Judæi ex omni natione, etc., usque ad quotidie congregantur ad fidem Ecclesiæ. </span><span class="fk">Ornamento. </span><span class="ft"> Variis Spiritus sancti gratiis, quibus ornatur sponsæ ambitio, de qua dicitur: </span><span class="fk">Astitit regina a dextris tuis in vestitu deaurato, circumdata varietate</span><span class="ft"> Psal. 44..</span></p>
  </aside>

  <aside id="FN608">
    <p class="f"><a class="notebackref" href="#IS49_21"><span class="notemark">‡‡‡</span> 49:21</a> <span class="fk">Ego sterilis. </span><span class="ft"> Quia post Aggæum, et Zachariam, et Malachiam, qui et Esdras, non habuerunt prophetas qui eos in lege nutrirent, usque ad Joannem Baptismam.</span></p>
  </aside>

  <aside id="FN609">
    <p class="f"><a class="notebackref" href="#IS49_23"><span class="notemark">§§§</span> 49:23</a> <span class="fk">Reginæ. </span><span class="ft"> Idem, sed magis affectuose. Unde: </span><span class="fk">Astitit regina, </span><span class="ft"> etc. Quæ scilicet quotidie Christi parvulos nutrit et ad perfectam ætatem ducit. </span><span class="fk">Adorabunt. </span><span class="ft"> Venerabuntur secundum illud: </span><span class="fk">Adorabunt scabellum pedum ejus</span><span class="ft"> Psal. 98., in quo pede majestas indicatur. </span><span class="fk">Pulverem pedum tuorum. </span><span class="ft"> HIER. Omnem scilicet terrenitatem verbo et exemplo mundabunt, secundum quod dictum est, </span><span class="fk">Quodcunque solveris super terram, erit solutum</span><span class="ft"> Matth. 16., etc., unde: </span><span class="fk">Excutite pulverem pedum vestrorum</span><span class="ft"> Matth. 10..</span></p>
  </aside>

  <aside id="FN610">
    <p class="f"><a class="notebackref" href="#IS49_25"><span class="notemark">*</span> 49:25</a> <span class="fk">Quia hæc dicit Dominus. </span><span class="ft"> ID. Respondet quæstioni, quia hæc scilicet in adventu suo compleantur.</span></p>
  </aside>

  <aside id="FN611">
    <p class="f"><a class="notebackref" href="#IS49_26"><span class="notemark">†</span> 49:26</a> <span class="fk">Carnibus suis. </span><span class="ft"> Non aliena morte, sed propria, etc., usque ad ferocium bestiarum patens morsibus. </span><span class="fk">Fortis Jacob. </span><span class="ft"> Qui dedi fortitudinem Jacob luctandi etc., usque ad quasi et oratione contra Esau quem metuis, prævalebis.</span></p>
  </aside>

  <aside id="FN612">
    <p class="f"><a class="notebackref" href="#IS50_1"><span class="notemark">*</span> 50:1</a> <span class="fk">Hæc dicit Dominus: Quis est? </span><span class="ft"> HIER. Post vocationem gentium, post captionem fortis, cujus præda divisa est apostolis, loquitur ad populum Judæorum super Sion quæ superius ait: </span><span class="fk">Dereliquit me Dominus, </span><span class="ft"> etc. </span><span class="fk">Vendidi. Ego autem carnalis sum venundatus sub peccato</span><span class="ft"> Rom. 7.. </span><span class="fk">Qui facit peccatum servus peccati est</span><span class="ft"> Joan. 8.. Unde: </span><span class="fk">Non regnet peccatum in corpore vestro</span><span class="ft"> Rom. 6..</span></p>
  </aside>

  <aside id="FN613">
    <p class="f"><a class="notebackref" href="#IS50_2"><span class="notemark">†</span> 50:2</a> <span class="fk">Quia veni. </span><span class="ft"> ID. Hoc est ut sciatis me matrem vestram non repudiasse, sed eam voluntate propria recessisse: post multa beneficia carnem assumpsi, nec jam per prophetas, sed præsens ipse locutus sum. </span><span class="fk">Non erat vir. </span><span class="ft"> Herodi propter malitiam, etc., usque ad de omnibus in commune: </span><span class="fk">Visio quadrupedum in deserto</span><span class="ft"> Isa. 30. </span><span class="fk">Vocavi. </span><span class="ft"> Quasi diceret: Rationales, </span><span class="fk">Inclinate aurem vestram in verba oris mei</span><span class="ft"> Psal. 77.. </span><span class="fk">Qui sitit, veniat et bibat</span><span class="ft"> Joan. 8., et hujusmodi. </span><span class="fk">Nunquid. </span><span class="ft"> ID. Invehitur contra eos qui putabant, etc., </span><span class="fk">usque ad ut exhibeat mihi plus quam duodecim legiones angelorum? </span><span class="ft"> Matth. 26..</span></p>
  </aside>

  <aside id="FN614">
    <p class="f"><a class="notebackref" href="#IS50_3"><span class="notemark">‡</span> 50:3</a> <span class="fk">Induam cœlos tenebris. </span><span class="ft"> Aiunt philosophi non amplius decem stadiis a terra nubes in sublime levari, et solis splendorem abscondi: sic excluso cœli lumine, ær inferior obscuratur. </span><span class="fk">Induam. </span><span class="ft"> Sanctos, scilicet ut se cognoscant peccatores. </span><span class="fk">Et saccum ponam. </span><span class="ft"> Ut agant pœnitentiam in timore et cilicio.</span></p>
  </aside>

  <aside id="FN615">
    <p class="f"><a class="notebackref" href="#IS50_4"><span class="notemark">§</span> 50:4</a> <span class="fk">Dominus dedit, </span><span class="ft"> etc. ID. Quamvis possint hæc referri ad Isaiam, proprie tamen referuntur ad Christum, quasi diceret: Qui olim talia operatus sum, et modo similia operari possum, non est potentia imminuta.</span></p>
  </aside>

  <aside id="FN616">
    <p class="f"><a class="notebackref" href="#IS50_9"><span class="notemark">**</span> 50:9</a> <span class="fk">Quasi vestimentum. </span><span class="ft"> ID. Vestimentum vetustate et tinea consumitur. Judæi quoque quadraginta duobus annis post passionem ad pœnitentiam vocati sunt: tandem negligentes contriti sunt advenientibus Romanis, et malæ conscientiæ tinea devorati.</span></p>
  </aside>

  <aside id="FN617">
    <p class="f"><a class="notebackref" href="#IS50_10"><span class="notemark">††</span> 50:10</a> <span class="fk">Quis ex vobis. </span><span class="ft"> Qui timet non est perfectus, etc., usque ad hic custodit animas sanctorum integras et pudicas et puras. </span><span class="fk">Qui ambulavit in tenebris. </span><span class="ft"> Gentilis populus in tenebris, etc., usque ad ad pœnitentiam voco; </span><span class="fk">nolo enim mortem peccatoris, sed magis ut convertatur et vivat</span><span class="ft"> Ezech. 18..</span></p>
  </aside>

  <aside id="FN618">
    <p class="f"><a class="notebackref" href="#IS50_11"><span class="notemark">‡‡</span> 50:11</a> <span class="fk">Ecce omnes, </span><span class="ft"> quasi diceret: Nihil prodest exhortatio, nec est spes salutis post scelera: </span><span class="fk">Omnes declinaverunt simul inutiles facti sunt</span><span class="ft"> Psal. 13.. </span><span class="fk">Accendentes ignem. </span><span class="ft"> Civitatis ignem quo a Romanis succensa est accenderunt, etc., usque ad sic peccatoribus diversa peccati materia plus vel minus succenditur. </span><span class="fk">In doloribus dormietis. </span><span class="ft"> Quia nec beneficiis, nec tormentis, Dei Filium suscipere voluerunt, unde, </span><span class="fk">Ite, maledicti, in ignem æternum</span><span class="ft"> Matth. 25..</span></p>
  </aside>

  <aside id="FN619">
    <p class="f"><a class="notebackref" href="#IS51_1"><span class="notemark">*</span> 51:1</a> <span class="fk">Audite me qui sequimini quod. </span><span class="ft"> HIER. </span><span class="fk">Attendite ad petram. </span><span class="ft"> Christum. De qua, </span><span class="fk">Petra autem erat Christus, unde excisi estis</span><span class="ft"> I Cor. 10., a Christo Christiani dicti. </span><span class="fk">Et ad cavernam laci. </span><span class="ft"> Propter fossionem lateris Christi, etc., usque ad nascimur per lavacrum baptismi.</span></p>
  </aside>

  <aside id="FN620">
    <p class="f"><a class="notebackref" href="#IS51_3"><span class="notemark">†</span> 51:3</a> <span class="fk">Gaudium et lætitia. </span><span class="ft"> Nota in Sion quæ comparatur paradiso Dei, tantum debet esse gaudium et lætitia et confessio et vox laudis, ut quod in cœlo facturi sunt cum angelis, in terra jugiter meditentur.</span></p>
  </aside>

  <aside id="FN621">
    <p class="f"><a class="notebackref" href="#IS51_5"><span class="notemark">‡</span> 51:5</a> <span class="fk">Justus meus. </span><span class="ft"> Omnes justificans, vel justitia eleganter: non ut una gens, sed totus orbis salvetur.</span></p>
  </aside>

  <aside id="FN622">
    <p class="f"><a class="notebackref" href="#IS51_6"><span class="notemark">§</span> 51:6</a> <span class="fk">Cœli sicut fumus. </span><span class="ft"> ID. De sanctis scriptum est, etc., usque ad quidam tamen perire et inveterascere pro abolitione et morte accipiunt.</span></p>
  </aside>

  <aside id="FN623">
    <p class="f"><a class="notebackref" href="#IS51_9"><span class="notemark">**</span> 51:9</a> <span class="fk">Consurge. </span><span class="ft"> Vox prophetæ et fidelis populi adventum Christi deprecantis, in quo promissum erat auxilium.</span></p>
  </aside>

  <aside id="FN624">
    <p class="f"><a class="notebackref" href="#IS51_12"><span class="notemark">††</span> 51:12</a> <span class="fk">Quis tu ut timeas ab homine, </span><span class="ft"> etc., usque ad ut erubescant et pœnitentiam agant.</span></p>
  </aside>

  <aside id="FN625">
    <p class="f"><a class="notebackref" href="#IS51_17"><span class="notemark">‡‡</span> 51:17</a> <span class="fk">Elevare, elevare. </span><span class="ft"> ID. Eos hortatur ad pœnitentiam qui in passione negaverunt; vel in infidelitate perstiterunt, clamantes, </span><span class="fk">Crucifige, crucifige</span><span class="ft"> Joan. 19., etc. </span><span class="fk">Calicem iræ. </span><span class="ft"> ID. Solent medici amarissimum antidotum, etc., usque ad unde non patet quod de ultima captivitate hoc dicitur.</span></p>
  </aside>

  <aside id="FN626">
    <p class="f"><a class="notebackref" href="#IS51_22"><span class="notemark">§§</span> 51:22</a> <span class="fk">Ecce. </span><span class="ft"> HIER. Prædixit captivitatem futuram, nunc hortatur ad pœnitentiam, ut evadant.</span></p>
  </aside>

  <aside id="FN627">
    <p class="f"><a class="notebackref" href="#IS51_23"><span class="notemark">***</span> 51:23</a> <span class="fk">Ponam. </span><span class="ft"> Secundum litteram humiliaverunt, etc., usque ad et in judicio omnino humiliabuntur.</span></p>
  </aside>

  <aside id="FN628">
    <p class="f"><a class="notebackref" href="#IS52_1"><span class="notemark">*</span> 52:1</a> <span class="fk">Consurge, consurge. </span><span class="ft"> Eos hortatur propheta, qui post ascensionem prædicantibus apostolis crediderunt. </span><span class="fk">Quia non adjiciet. </span><span class="ft"> Hæc ad cœlestem Jerusalem quam nullus immundus ingreditur.</span></p>
  </aside>

  <aside id="FN629">
    <p class="f"><a class="notebackref" href="#IS52_2"><span class="notemark">†</span> 52:2</a> <span class="fk">Excutere. </span><span class="ft"> Anima polluta sordibus candorem pristinum amittit, etc., usque ad non corruptibilibus argento et auro, sed sanguine agni immaculati.</span></p>
  </aside>

  <aside id="FN630">
    <p class="f"><a class="notebackref" href="#IS52_3"><span class="notemark">‡</span> 52:3</a> <span class="fk">Gratis. </span><span class="ft"> Nec commodum habuistis, nec incommodum effugistis, cum Filium Dei tradidistis.</span></p>
  </aside>

  <aside id="FN631">
    <p class="f"><a class="notebackref" href="#IS52_4"><span class="notemark">§</span> 52:4</a> <span class="fk">In Ægyptum. </span><span class="ft"> HIER. Arguit Judæos, et ventura prædicit, etc., usque ad ut etiam in terra sua opprimat illum, et calumnietur ei?</span></p>
  </aside>

  <aside id="FN632">
    <p class="f"><a class="notebackref" href="#IS52_5"><span class="notemark">**</span> 52:5</a> <span class="fk">Quid mihi est hic? </span><span class="ft"> ID. Nihil hic, ait, apud eos reperio, etc., usque ad quod Redemptorem suum cruci affixerint.</span></p>
  </aside>

  <aside id="FN633">
    <p class="f"><a class="notebackref" href="#IS52_7"><span class="notemark">††</span> 52:7</a> <span class="fk">Quam pulchri. </span><span class="ft"> ID. De eo qui supra dixerat: </span><span class="fk">Ego ipse qui loquebar ecce adsum, </span><span class="ft"> testatur propheta quod ipse supra montes Evangelium prædicavit. </span><span class="fk">Annuntiantis, </span><span class="ft"> Christi, per semetipsum, per apostolos, quibus ait: </span><span class="fk">Pacem relinquo vobis, pacem meam do vobis</span><span class="ft"> Joan. 14.. Super quos Dominus sedens prædicabat: Ipsi etiam pedes Christi, prædicationem ejus portando.</span></p>
  </aside>

  <aside id="FN634">
    <p class="f"><a class="notebackref" href="#IS52_8"><span class="notemark">‡‡</span> 52:8</a> <span class="fk">Vox speculatorum: </span><span class="ft"> ID. apostolorum et aliorum qui in specula sunt semper ut omnia prævideant et subjectos promoveant.</span></p>
  </aside>

  <aside id="FN635">
    <p class="f"><a class="notebackref" href="#IS52_9"><span class="notemark">§§</span> 52:9</a> <span class="fk">Gaudete. </span><span class="ft"> Primitivam Ecclesiam consolatur, etc., usque ad multitudine gentium et reparata est et multiplicata est.</span></p>
  </aside>

  <aside id="FN636">
    <p class="f"><a class="notebackref" href="#IS52_10"><span class="notemark">***</span> 52:10</a> <span class="fk">Brachium in brachio meo gentes sperabunt</span><span class="ft"> Psal. 97.. Et alibi: </span><span class="fk">Brachium tuum cum potentia</span><span class="ft"> Psal. 88..</span></p>
  </aside>

  <aside id="FN637">
    <p class="f"><a class="notebackref" href="#IS52_11"><span class="notemark">†††</span> 52:11</a> <span class="fk">Recedite. </span><span class="ft"> ID. Hoc Judæi ad se referunt, etc., usque ad a Spiritu sancto admoniti. </span><span class="fk">Exite, </span><span class="ft"> in toto orbe Evangelium prædicantes, </span><span class="fk">Ite, docete omnes gentes</span><span class="ft"> Matth. 18. </span><span class="fk">Vasa Domini. </span><span class="ft"> ID. Templum Domini sanctum est, quod estis vos, vasa scilicet aurea et argentea, unde Paulus vas electionis dicitur; vel vasa Domini, armatura Dei, lorica justitiæ, clypeus fidei, galea salutis, et gladius spiritus, quod est verbum Dei.</span></p>
  </aside>

  <aside id="FN638">
    <p class="f"><a class="notebackref" href="#IS52_13"><span class="notemark">‡‡‡</span> 52:13</a> <span class="fk">Ecce intelliget: </span><span class="ft"> ne dubitetur quis dixerit, </span><span class="fk">qui loquebar ecce adsum: </span><span class="ft"> et quod sit brachium Domini, Pater perspicue docet.</span></p>
  </aside>

  <aside id="FN639">
    <p class="f"><a class="notebackref" href="#IS52_14"><span class="notemark">§§§</span> 52:14</a> <span class="fk">Sicut obstupuerunt. </span><span class="ft"> Non servatur ordo historiæ. Superius enim loquebatur propheta in persona Patris de ascensione Filii, et subito ad passionem rediit.</span></p>
  </aside>

  <aside id="FN640">
    <p class="f"><a class="notebackref" href="#IS53_1"><span class="notemark">*</span> 53:1</a> <span class="fk">Quis credidit? </span><span class="ft"> HIER. Propheta in persona prophetarum conqueritur quod pauci ex Judæis credunt quod de adventu Filii ab illis audiunt. </span><span class="fk">Et brachium Domini. </span><span class="ft"> ID. Pater Filium suum mundo nuntiavit venturum; et ante scandalum cruceis, crucis, præmisit gloriam resurgentis. </span><span class="fk">Elevabitur et exallabitur, </span><span class="ft"> etc. Respondet ergo prophetarum chorus se officium implesse et brachium Domini annuntiasse.</span></p>
  </aside>

  <aside id="FN641">
    <p class="f"><a class="notebackref" href="#IS53_2"><span class="notemark">†</span> 53:2</a> <span class="fk">Virgultum. </span><span class="ft"> Symmachus, ramus; hominem significans, qui processit de utero virginis. </span><span class="fk">Sitienti. </span><span class="ft"> Aquila, </span><span class="fk">invia, </span><span class="ft"> ubi virginitatis privilegium demonstratur, quia sine semine de terra prius invia creatus est.</span></p>
  </aside>

  <aside id="FN642">
    <p class="f"><a class="notebackref" href="#IS53_5"><span class="notemark">‡</span> 53:5</a> <span class="fk">Livore. </span><span class="ft"> ID. Perspicuum est, quia sicut corpus laceratum et flagellatum, ita anima vere doluit pro nobis, ne ex parte veritas, ex parte mendacium in Christo credatur.</span></p>
  </aside>

  <aside id="FN643">
    <p class="f"><a class="notebackref" href="#IS53_7"><span class="notemark">§</span> 53:7</a> <span class="fk">Non aperuit, </span><span class="ft"> etc. Pilato vel Herodi. Pauca enim respondit ne differretur salus humani generis. </span><span class="fk">Et quasi agnus. </span><span class="ft"> ID. In cujus figura populus Isræl agnum in Ægypto comedit Exod. 12.. Hic est agnus </span><span class="fk">qui tollit peccata mundi</span><span class="ft"> Joan. 1., </span><span class="fk">qui occisus est ab origine mundi</span><span class="ft"> Apoc. 13., qui carne et sanguine suo nos pascit, et vellere protectionis nos vestit.</span></p>
  </aside>

  <aside id="FN644">
    <p class="f"><a class="notebackref" href="#IS53_8"><span class="notemark">**</span> 53:8</a> <span class="fk">De judicio. </span><span class="ft"> Judex omnium judicii non reperit veritatem, sed sine culpa damnatus est. Unde admiratur propheta quod omnium Deus passioni se tradiderit.</span></p>
  </aside>

  <aside id="FN645">
    <p class="f"><a class="notebackref" href="#IS53_9"><span class="notemark">††</span> 53:9</a> <span class="fk">Dabit impios. </span><span class="ft"> ID. Id est gentes, quæ sine pietate, Deo Patri, quia mortuus et sepultus eos acquisivit, et divites, Judæos scilicet divitiis legis et prophetarum gloriantes. </span><span class="fk">Divites. </span><span class="ft"> Scribas et Pharisæos doctrinæ legis divitiis gloriantes.</span></p>
  </aside>

  <aside id="FN646">
    <p class="f"><a class="notebackref" href="#IS53_10"><span class="notemark">‡‡</span> 53:10</a> <span class="fk">Semen longævum. </span><span class="ft"> Verbum Evangelii scilicet quod non veterascet, sicut Vetus Testamentum, unde: </span><span class="fk">Exiit qui seminavit semen suum</span><span class="ft"> Luc. 8.</span></p>
  </aside>

  <aside id="FN647">
    <p class="f"><a class="notebackref" href="#IS53_11"><span class="notemark">§§</span> 53:11</a> <span class="fk">Saturabitur. </span><span class="ft"> Fide gentium, unde esuriens et sitiens supra puteum Jacob emptis cibis uti noluit, quia jam Samaritanæ et eorum qui de civitate ad eum exibant, fide satiatus erat.</span></p>
  </aside>

  <aside id="FN648">
    <p class="f"><a class="notebackref" href="#IS53_12"><span class="notemark">***</span> 53:12</a> <span class="fk">Et cum sceleratis. </span><span class="ft"> Ut sceleratos a peccato redimeret, omnia omnibus factus: </span><span class="fk">Peccata enim nostra portavit in corpore suo</span><span class="ft"> I Petr. 2.. Cujus imitator Paulus ait: </span><span class="fk">Omnibus omnia factus sum, ut omnes lucrificarem</span><span class="ft"> I Cor. 9.. </span><span class="fk">Rogavit. </span><span class="ft"> Pater, ignosce illis. Ad hanc vocem secundum Evangelium Nazareorum multa millia Judæorum astantium circa crucem crediderunt.</span></p>
  </aside>

  <aside id="FN649">
    <p class="f"><a class="notebackref" href="#IS54_1"><span class="notemark">*</span> 54:1</a> <span class="fk">Lauda, sterilis. </span><span class="ft"> HIER. Hactenus de nativitate, passione, resurrectione, etc., usque ad tam de Judæis quam de gentilibus congregatam. </span><span class="fk">Lauda, sterilis. </span><span class="ft"> Apostolus, juxta LXX: </span><span class="fk">Lætare, sterilis, quæ non paris, erumpe et clama quæ non parturis, quia multi filii desertæ</span><span class="ft"> Gal. 4., etc. Nos autem fratres secundum Isaac, repromissionis filii sumus.</span></p>
  </aside>

  <aside id="FN650">
    <p class="f"><a class="notebackref" href="#IS54_3"><span class="notemark">†</span> 54:3</a> <span class="fk">Ad dexteram enim: </span><span class="ft"> ad omnia loca mundi. Vel, nec elata prosperis, nec fracta adversis. Vel, ad bona futuræ et præsentis.</span></p>
  </aside>

  <aside id="FN651">
    <p class="f"><a class="notebackref" href="#IS54_4"><span class="notemark">‡</span> 54:4</a> <span class="fk">Noli timere. </span><span class="ft"> ID. Cum turris Babel ædificaretur, etc., usque ad qui funiculu.</span></p>
  </aside>

  <aside id="FN652">
    <p class="f"><a class="notebackref" href="#IS54_6"><span class="notemark">§</span> 54:6</a> <span class="fk">Quia ut mulierem. </span><span class="ft"> ID. Qui sequuntur tropologiam et in locis difficillimis, etc., usque ad stolam osculumque porrigit.</span></p>
  </aside>

  <aside id="FN653">
    <p class="f"><a class="notebackref" href="#IS54_9"><span class="notemark">**</span> 54:9</a> <span class="fk">Sicut in diebus Nœ, </span><span class="ft"> etc. Ut credat sanctorum congregatio misericordiam Domini sempiternam, et ad punctum esse desertos, ut amici Dei fœdere æterno fiant: majorum ponit exempla.</span></p>
  </aside>

  <aside id="FN654">
    <p class="f"><a class="notebackref" href="#IS54_14"><span class="notemark">††</span> 54:14</a> <span class="fk">Recede procul. </span><span class="ft"> HIER. Consolatus est Ecclesiam de gentibus, promittens eis spirituales gratias: nunc docet quid agat, ne adversarios timeat.</span></p>
  </aside>

  <aside id="FN655">
    <p class="f"><a class="notebackref" href="#IS54_15"><span class="notemark">‡‡</span> 54:15</a> <span class="fk">Ecce accola. </span><span class="ft"> Hoc ad se invertunt Judæi, tanquam sint futuri proselyti ex gentibus tempore Christi sui.</span></p>
  </aside>

  <aside id="FN656">
    <p class="f"><a class="notebackref" href="#IS54_16"><span class="notemark">§§</span> 54:16</a> <span class="fk">Ecce ego. </span><span class="ft"> Non quod sim causa perditionis eorum, sed adversarius pugnans, victis perditionis, victoribus causa est præmii.</span></p>
  </aside>

  <aside id="FN657">
    <p class="f"><a class="notebackref" href="#IS54_17"><span class="notemark">***</span> 54:17</a> <span class="fk">Hæc est hæreditas. </span><span class="ft"> Ne justus tribuatus deficiat, addit præmia.</span></p>
  </aside>

  <aside id="FN658">
    <p class="f"><a class="notebackref" href="#IS55_1"><span class="notemark">*</span> 55:1</a> <span class="fk">Omnes sitientes, venite. </span><span class="ft"> HIER. Quia vas fictum contra Ecclesiam dixerat conterendum, et omnem linguam armatam contra scientiam Dei superandam, provocat credentes ad fluvium Dei, qui repletus est aquis. </span><span class="fk">Comedite. </span><span class="ft"> Audiendo, loquendo, legendo, meditando, operando, corde retinendo. Divina siquidem Scriptura, et potus est, aperta: et cibus, occulta. Ipsa etiam et aqua est et panis qui de cœlo descendit. </span><span class="fk">Quare appenditis argentum. </span><span class="ft"> Pensatis sacra eloquia, sed non refectionem. Qui solam speciem litteræ custoditis, de spirituali intelligentia pinguedinem internæ refectionis amittitis.</span></p>
  </aside>

  <aside id="FN659">
    <p class="f"><a class="notebackref" href="#IS55_4"><span class="notemark">†</span> 55:4</a> <span class="fk">Ecce testem. </span><span class="ft"> Provocavit Judæos ad credendum, sed quia sciebat illis non credentibus gentiles esse credituros, dicit se filium misisse qui præcepta ipsius populis nuntiaret.</span></p>
  </aside>

  <aside id="FN660">
    <p class="f"><a class="notebackref" href="#IS55_5"><span class="notemark">‡</span> 55:5</a> <span class="fk">Dominum Deum tuum. </span><span class="ft"> ID. Quando Pater dicitur, Pater Christi secundum divinitatem dicitur Pater gloriæ: secundum humanitatem, Pater Domini nostri Jesu Christi.</span></p>
  </aside>

  <aside id="FN661">
    <p class="f"><a class="notebackref" href="#IS55_6"><span class="notemark">§</span> 55:6</a> <span class="fk">Quærite Dominum. </span><span class="ft"> Hæc pertinent ad Judæos vel ad gentes specialiter, et ad unumquemque generaliter. Propheta ad Judæos: </span><span class="fk">Quærite Dominum, </span><span class="ft"> quasi diceret: Gentes suscipiunt misericordias David, et vos dedignamini, sed agite pœnitentiam, et convertimini dum tempus habetis. </span><span class="fk">Dum prope. </span><span class="ft"> ID. Ne vestris vitiis recedat, qui appropinquat appropinquantibus sibi, et filio revertenti lætus occurrit.</span></p>
  </aside>

  <aside id="FN662">
    <p class="f"><a class="notebackref" href="#IS55_8"><span class="notemark">**</span> 55:8</a> <span class="fk">Non enim. </span><span class="ft"> Ne putetis difficile esse quod spondeo: considerate quod inter mea et vestra consilia multa sit differentia: et quanta naturæ, tanta voluntatis diversitas.</span></p>
  </aside>

  <aside id="FN663">
    <p class="f"><a class="notebackref" href="#IS55_10"><span class="notemark">††</span> 55:10</a> <span class="fk">Et quomodo. </span><span class="ft"> ID. Alia similitudine ostendit quia multus est ad ignoscendum. </span><span class="fk">Panem comedenti. </span><span class="ft"> Unde Salomon: </span><span class="fk">Mitte panem tuum super aquas, quia in multitudine dierum invenies eum, </span><span class="ft"> hoc est, panem doctrinæ tuæ et gratiam spiritualem cunctis infunde, quia in novissimo præmia recipies</span></p>
  </aside>

  <aside id="FN664">
    <p class="f"><a class="notebackref" href="#IS55_11"><span class="notemark">‡‡</span> 55:11</a> <span class="fk">Non revertetur. </span><span class="ft"> Sed postquam meam impleverit voluntatem in terris, redibit et sedebit a dextris meis, secundum illud, </span><span class="fk">Sede a dextris meis, </span><span class="ft"> etc.</span></p>
  </aside>

  <aside id="FN665">
    <p class="f"><a class="notebackref" href="#IS55_12"><span class="notemark">§§</span> 55:12</a> <span class="fk">Montes, </span><span class="ft"> scilicet animæ sanctorum quæ pro varietate virtutum montes appellantur et colles.</span></p>
  </aside>

  <aside id="FN666">
    <p class="f"><a class="notebackref" href="#IS55_13"><span class="notemark">***</span> 55:13</a> <span class="fk">Pro saliuncula. </span><span class="ft"> Saliuncula, aculeis et punctionibus plena. Abies, alta, procera, fabricandis domibus apta, pice fecunda. </span><span class="fk">Et erit Dominus. </span><span class="ft"> Alii. Et erit Dominus in nomen et in signum sempiternum quod non deficiet.</span></p>
  </aside>

  <aside id="FN667">
    <p class="f"><a class="notebackref" href="#IS56_1"><span class="notemark">*</span> 56:1</a> <span class="fk">Hæc dicit Dominus. Custodite judicium. </span><span class="ft"> HIER. Terminato gentium vaticinio, quæ in adventu Christi de saliuncula et urtica in abietem myrtumque mutantur: loquitur ad auditores illius temporis, ut se parent ad adventum Salvatoris, qui est misericordia et justitia. </span><span class="fk">Custodite judicium. </span><span class="ft"> ID. Non accipientes personam in judicio. Domini enim judicium est, qui judicat judicantes bona.</span></p>
  </aside>

  <aside id="FN668">
    <p class="f"><a class="notebackref" href="#IS56_2"><span class="notemark">†</span> 56:2</a> <span class="fk">Custodiens sabbatum. </span><span class="ft"> ID. Ne sit, scilicet de sex diebus quibus factus est mundus. De quibus apostoli non erant, quibus dicitur: </span><span class="fk">Si de mundo essetis, mundus quod suum erat diligeret, </span><span class="ft"> etc. </span><span class="fk">Ego elegi vos de mundo, idcirco odit vos mundus</span><span class="ft"> Joan. 15..</span></p>
  </aside>

  <aside id="FN669">
    <p class="f"><a class="notebackref" href="#IS56_3"><span class="notemark">‡</span> 56:3</a> <span class="fk">Et non dicat. </span><span class="ft"> ID. Hoc contra Judæos, qui sibi tantum adventum Christi vendicabant, et alios desperare cogebant. </span><span class="fk">Sed non est distinctio Judæi et Græci</span><span class="ft"> Rom. 10.. </span><span class="fk">Eunuchus. </span><span class="ft"> ID. Propter regnum cœlorum, qui mortificant membra sua super terram, etc., usque ad quod de semine spiritualis operis dicitur, non prolis.</span></p>
  </aside>

  <aside id="FN670">
    <p class="f"><a class="notebackref" href="#IS56_4"><span class="notemark">§</span> 56:4</a> <span class="fk">Quia hæc dicit Dominus. </span><span class="ft"> ID. Duo proposuit, proselytos scilicet et eunuchos, etc., usque ad ne se putent subjacere maledictioni legis.</span></p>
  </aside>

  <aside id="FN671">
    <p class="f"><a class="notebackref" href="#IS56_6"><span class="notemark">**</span> 56:6</a> <span class="fk">Et filios advenæ: </span><span class="ft"> post eunuchos ad advenas transit et præmia promittit. </span><span class="fk">In servos. </span><span class="ft"> Qualis Paulus qui de se ait: Paulus servus Christi Jesu, et Moyses famulus Dei.</span></p>
  </aside>

  <aside id="FN672">
    <p class="f"><a class="notebackref" href="#IS56_7"><span class="notemark">††</span> 56:7</a> <span class="fk">Holocausta eorum. Mortificate membra vestra, quæ sunt super terram</span><span class="ft"> Colos. 3.. Et </span><span class="fk">Exhibeatis corpora vestra hostiam Deo viventem. </span><span class="ft"> Holocaustum totum offertur Deo, et incenditur. Victimæ pars sacerdotibus datur. Holocaustum Deo tribuit, qui mundum relinquit, ut semper vacet orationi. Victimam, qui Deo servit et quæ mundi sunt disponit juste. </span><span class="fk">Super altari meo. </span><span class="ft"> Fidem super quam omnia offeruntur, sine qua impossibile est Deo placere. Unde: </span><span class="fk">Justus autem in fide sua vivet. </span></p>
  </aside>

  <aside id="FN673">
    <p class="f"><a class="notebackref" href="#IS56_9"><span class="notemark">‡‡</span> 56:9</a> <span class="fk">Omnes bestiæ. </span><span class="ft"> Vox prophetæ, qui advocat Romanos ad excidium Jerusalem, quibus pene totus orbis serviebat. Vel per bestias, dæmones: quibus ad devorandum Judæi traditi sunt.</span></p>
  </aside>

  <aside id="FN674">
    <p class="f"><a class="notebackref" href="#IS56_10"><span class="notemark">§§</span> 56:10</a> <span class="fk">Cæci. </span><span class="ft"> Non habentes Christum verum lumen, vel fidem et alias virtutes. </span><span class="fk">Canes. </span><span class="ft"> ID. Sicut canes gregem, sic prælati debent custodire plebem. </span><span class="fk">Canes impudentissimi. </span><span class="ft"> Quod est: Sicut canes sine discretione etiam bonos sæpe persequuntur, sic et Judæi impudenter clamaverunt, </span><span class="fk">Crucifige, crucifige eum</span><span class="ft"> Luc. 23., nec Domini saturati sunt opprobriis.</span></p>
  </aside>

  <aside id="FN675">
    <p class="f"><a class="notebackref" href="#IS56_12"><span class="notemark">***</span> 56:12</a> <span class="fk">Venite sumamus. </span><span class="ft"> Sic pervertebant qui corrigere debuerant. Et quia omnes peccaverunt, traditi sunt in manus Romanorum.</span></p>
  </aside>

  <aside id="FN676">
    <p class="f"><a class="notebackref" href="#IS57_1"><span class="notemark">*</span> 57:1</a> <span class="fk">Justus perit. </span><span class="ft"> HIER. Hæc referunt Judæi ad Isaiam, qui serra lignea sectus est a Manasse impiissimo rege, et alios prophetas, quos ipse occidit, viros misericordiæ. Sed verius hoc de illo dicitur, qui est summe justus. </span><span class="fk">Et nemo est. </span><span class="ft"> Propter speculatores cæcos et canes mutos. </span><span class="fk">Qui recogitet: </span><span class="ft"> quia cæci et muti ignorantes sapientiam, non cogitant ea quæ Dei sunt.</span></p>
  </aside>

  <aside id="FN677">
    <p class="f"><a class="notebackref" href="#IS57_2"><span class="notemark">†</span> 57:2</a> <span class="fk">Veniat pax, requiescat in cubili suo, qui ambulavit in. </span><span class="ft"> ID. Propheta precatur ut Christus veniat, resurgens a mortuis requiescat in cubili in gloria, scilicet paternæ majestatis, vel in Ecclesia, in qua in directione ambulavit.</span></p>
  </aside>

  <aside id="FN678">
    <p class="f"><a class="notebackref" href="#IS57_6"><span class="notemark">‡</span> 57:6</a> <span class="fk">Libamen. </span><span class="ft"> Vinum, oleum et hujusmodi liquores: sacrificium panis, victima et hujusmodi.</span></p>
  </aside>

  <aside id="FN679">
    <p class="f"><a class="notebackref" href="#IS57_7"><span class="notemark">§</span> 57:7</a> <span class="fk">Super montem excelsum. </span><span class="ft"> Hæretici quoque, etc., usque ad ut conculcentur ab hominibus.</span></p>
  </aside>

  <aside id="FN680">
    <p class="f"><a class="notebackref" href="#IS57_8"><span class="notemark">**</span> 57:8</a> <span class="fk">Et post ostium: </span><span class="ft"> Quasi diceret: Non solum in montibus idola adorasti, sed etiam post ostium posuisti, ut ingrediens videres et semper adorares. </span><span class="fk">Quia juxta me discooperuisti. </span><span class="ft"> Metaphora adulteræ sicut supra meretricis, etc., usque ad omnibus exposita intrantibus.</span></p>
  </aside>

  <aside id="FN681">
    <p class="f"><a class="notebackref" href="#IS57_9"><span class="notemark">††</span> 57:9</a> <span class="fk">Misisti legatos. </span><span class="ft"> Ut afferrent longinqua idola, quasi non sufficiant vicina. Et in hoc Babylonios et Ægyptios deos significat.</span></p>
  </aside>

  <aside id="FN682">
    <p class="f"><a class="notebackref" href="#IS57_10"><span class="notemark">‡‡</span> 57:10</a> <span class="fk">In multitudine viæ tuæ laborasti. </span><span class="ft"> Qui ambulat via regia non laborat. Una est via veritatis quæ dicit: </span><span class="fk">Ego sum via, veritas et vita</span><span class="ft"> Joan. 14.: Multæ sunt viæ mundanorum, unde, </span><span class="fk">Non sicut viæ meæ sunt viæ vestræ</span><span class="ft"> Isa. 40..</span></p>
  </aside>

  <aside id="FN683">
    <p class="f"><a class="notebackref" href="#IS57_13"><span class="notemark">§§</span> 57:13</a> <span class="fk">Qui autem fiduciam habet mei. </span><span class="ft"> ID. Qui idola non coluerunt, vel in captivitatem ducti pœnituerunt, sub Zorobabel et aliis ducibus reversi, Deum suum in loco suo adoraverunt secundum Hebræum. </span><span class="fk">Possidebit montem sanctum tuum, </span><span class="ft"> scilicet legem Veteris et Novi testamenti; utrumque enim in monte datum. Et ad præmiorum altitudinem invitat, vel Christum.</span></p>
  </aside>

  <aside id="FN684">
    <p class="f"><a class="notebackref" href="#IS57_14"><span class="notemark">***</span> 57:14</a> <span class="fk">Et dicam</span><span class="ft"> ego Christus scilicet apostolis, </span><span class="fk">Viam feci, </span><span class="ft"> bene prædicando, præbete iter in exemplum eis bene operando; auferte offendicula per baptismum peccata abluendo, idolorum cultum prædicatione amovendo.</span></p>
  </aside>

  <aside id="FN685">
    <p class="f"><a class="notebackref" href="#IS57_15"><span class="notemark">†††</span> 57:15</a> <span class="fk">Quia hæc dicit. </span><span class="ft"> Increpatione contra Jerusalem finita, venit ad eos qui confidunt in Domino, quorum reversioni iter jusserat præparari. Unde et a laudibus Dei incipit, et quæ redeunti populo promiserit, consequenter ostendit.</span></p>
  </aside>

  <aside id="FN686">
    <p class="f"><a class="notebackref" href="#IS57_16"><span class="notemark">‡‡‡</span> 57:16</a> <span class="fk">Non enim in sempiternum litigabo. </span><span class="ft"> ID. Non in sempiternum servabo iram meam, neque causabor cum creatura mea, sed percutiam in præsenti, ut sanem in futuro. </span><span class="fk">Quia spiritus. </span><span class="ft"> Pax, gaudium, vita omnium, etc., usque ad specialiter ad Judæos.</span></p>
  </aside>

  <aside id="FN687">
    <p class="f"><a class="notebackref" href="#IS57_17"><span class="notemark">§§§</span> 57:17</a> <span class="fk">Abscondi a te, </span><span class="ft"> etc., scilicet auxilium meum, ut amplius desideres dicens: </span><span class="fk">Ostende faciem tuam, et salvi erimus</span><span class="ft"> Psal. 79.. </span><span class="fk">Abiit. </span><span class="ft"> ID. Quod quidam intelligens ait: </span><span class="fk">Tota die contristatus ingrediebar</span><span class="ft"> Psal. 37..</span></p>
  </aside>

  <aside id="FN688">
    <p class="f"><a class="notebackref" href="#IS57_19"><span class="notemark">*</span> 57:19</a> <span class="fk">Creavi: </span><span class="ft"> quasi diceret: Liberationem a captivitate, quam per Jeremiam post septuaginta annos promisi, opere complevi </span><span class="fk">Creavi fructum labiorum pacem. </span></p>
  </aside>

  <aside id="FN689">
    <p class="f"><a class="notebackref" href="#IS57_20"><span class="notemark">†</span> 57:20</a> <span class="fk">Impii autem. </span><span class="ft"> Supra de illis qui in captivitate pœnitentiam egerunt, et ideo liberati sunt, et de illis qui post ascensionem crediderunt. Hic de illis specialiter loquitur, qui in infidelitate sua remanserunt.</span></p>
  </aside>

  <aside id="FN690">
    <p class="f"><a class="notebackref" href="#IS58_1"><span class="notemark">*</span> 58:1</a> <span class="fk">Clama. </span><span class="ft"> HIER. Dominus ad prophetas vel ad apostolos: finito scilicet priori capite in quo pax justis, et nulla requies nuntiatur impiis. </span><span class="fk">Quasi tuba. </span><span class="ft"> ID. Ubi apostolis, etc., usque ad sic Isræl peccato mortuus audiat scelera sua. </span><span class="fk">Populo meo. </span><span class="ft"> Ac si dicat: Videant qualem Patrem perdiderunt, qui etiam peccatores populum suum vocat.</span></p>
  </aside>

  <aside id="FN691">
    <p class="f"><a class="notebackref" href="#IS58_2"><span class="notemark">†</span> 58:2</a> <span class="fk">Quasi. </span><span class="ft"> Hoc est, quare ego non exaudiam eos sicut illos qui in Ecclesia justitiam faciunt, juste et pie viventes, Christum verum Deum et verum hominem confitentes. </span><span class="fk">Rogant. </span><span class="ft"> ID. Alia temeritas Judæorum, quasi confidentes in conscientia bona judicium justum postulant, secundum illud: </span><span class="fk">Judica me, Domine, quoniam ego in innocentia mea ingressus sum. </span></p>
  </aside>

  <aside id="FN692">
    <p class="f"><a class="notebackref" href="#IS58_3"><span class="notemark">‡</span> 58:3</a> <span class="fk">Quare jejunavimus. </span><span class="ft"> Obliti sunt veteris historiæ, quod Dominus non respexit ad munera Cain, eo quod non recte dividebat cum fratre suo, cui charitatem Deo invidebat. </span><span class="fk">Ecce in die. </span><span class="ft"> Jejunium Deo acceptum est, non solum a cibis, sed ab omnibus rebus illicitis abstinere. </span><span class="fk">Repetitis. </span><span class="ft"> Qui repetit non habentem, Deo facit violentiam.</span></p>
  </aside>

  <aside id="FN693">
    <p class="f"><a class="notebackref" href="#IS58_4"><span class="notemark">§</span> 58:4</a> <span class="fk">Nolite jejunare sicut usque ad hanc diem. </span><span class="ft"> Ne videatur reprobare jejunium, docet quomodo sit jejunandum.</span></p>
  </aside>

  <aside id="FN694">
    <p class="f"><a class="notebackref" href="#IS58_5"><span class="notemark">**</span> 58:5</a> <span class="fk">Nunquid tale est jejunium. </span></p>
  </aside>

  <aside id="FN695">
    <p class="f"><a class="notebackref" href="#IS58_6"><span class="notemark">††</span> 58:6</a> <span class="fk">Colligationes. </span><span class="ft"> ID. Peccata intelligimus, etc., usque ad domesticos seminis tui ne despexeris.</span></p>
  </aside>

  <aside id="FN696">
    <p class="f"><a class="notebackref" href="#IS58_7"><span class="notemark">‡‡</span> 58:7</a> <span class="fk">Frange esurienti panem. </span><span class="ft"> ID. Panem esurienti frangimus, etc., usque ad sed animæ saturitas. </span><span class="fk">Et carnem tuam. </span><span class="ft"> ID. Proximum in necessitate qualibet recognosce similem tibi, considerans te mortalem et passibilem.</span></p>
  </aside>

  <aside id="FN697">
    <p class="f"><a class="notebackref" href="#IS58_8"><span class="notemark">§§</span> 58:8</a> <span class="fk">Lumen tuum. </span><span class="ft"> Sicut matutina lux solvit tenebras, ita lumen veritatis fugat errores. </span><span class="fk">Justitia. </span><span class="ft"> Christus qui omnes justificat, anteibit ad gloriam. </span><span class="fk">Et gloria Domini colliget te, </span><span class="ft"> id est suscipiet ad se, qui dixit: </span><span class="fk">Ubi ego sum, illic et minister meus erit</span><span class="ft"> Joan. 12..</span></p>
  </aside>

  <aside id="FN698">
    <p class="f"><a class="notebackref" href="#IS58_9"><span class="notemark">***</span> 58:9</a> <span class="fk">Digitum extendere. </span><span class="ft"> Proximos notare, detrahere. Id est non solum non cogites, et non facias hæc, sed ne detrahas.</span></p>
  </aside>

  <aside id="FN699">
    <p class="f"><a class="notebackref" href="#IS58_11"><span class="notemark">†††</span> 58:11</a> <span class="fk">Hortus irruguus, </span><span class="ft"> voluptatis paradisus, quem plantaverat Dominus Deus a principio, scilicet Ecclesiam. Fons in medio Christus est, cujus non deficiunt aquæ doctrinæ spiritualis, quæ Ecclesiam irrigant. Et hoc est, </span><span class="fk">Et erit quasi hortus irriguus, </span><span class="ft"> o fidelis vel Ecclesia. </span><span class="fk">Sicut fons. </span><span class="ft"> Assimilaberis Christo, capiti tuo.</span></p>
  </aside>

  <aside id="FN700">
    <p class="f"><a class="notebackref" href="#IS58_12"><span class="notemark">‡‡‡</span> 58:12</a> <span class="fk">Ædificabuntur</span><span class="ft"> HIER. Judæi referunt hoc ad restaurationem quæ facta est sub Zorobabel et Jesu Sacerdote magno; vel ad illam quam delirant futuram in ultimo. Melius ad Ecclesiam hæc referri possunt. </span><span class="fk">Fundamenta</span><span class="ft"> ID. Apostolos, prophetas et similes: Unde, </span><span class="fk">Fundamenta ejus in montibus sanctis</span><span class="ft"> Psal. 86.. Fundamentum autem singulari numero Christus est, unde, </span><span class="fk">Fundamentum aliud nemo potest ponere, præter id quod positum est, quod est Christus Jesus</span><span class="ft"> I Cor. 3.. </span><span class="fk">Iniquitatum, </span><span class="ft"> alias </span><span class="fk">in quietem, </span><span class="ft"> scilicet semitas erroris in quietem vel veram pacem.</span></p>
  </aside>

  <aside id="FN701">
    <p class="f"><a class="notebackref" href="#IS58_14"><span class="notemark">§§§</span> 58:14</a> <span class="fk">Terræ. </span><span class="ft"> Viventium quæ sursum non deorsum, unde Loth dicitur: </span><span class="fk">In monte salvum te fac. </span><span class="fk">Hæreditate. </span><span class="ft"> Cœlesti, quam dedi Jacob cujus filius es per fidem et operationem, vitia atque peccata supplantando. Cujus enim quis imitator fuerit, ejus filius dicitur.</span></p>
  </aside>

  <aside id="FN702">
    <p class="f"><a class="notebackref" href="#IS59_2"><span class="notemark">*</span> 59:2</a> <span class="fk">Sed iniquitates vestræ. </span><span class="ft"> Ostendit quare non exauditi et in captivitatem ducti.</span></p>
  </aside>

  <aside id="FN703">
    <p class="f"><a class="notebackref" href="#IS59_3"><span class="notemark">†</span> 59:3</a> <span class="fk">Manus ejus. </span><span class="ft"> HIER. Iniquitates per partes exponit, etc., usque ad et tandem in Filium Dei inclamantes: </span><span class="fk">Sanguis ejus super nos et super filios nostros. </span></p>
  </aside>

  <aside id="FN704">
    <p class="f"><a class="notebackref" href="#IS59_4"><span class="notemark">‡</span> 59:4</a> <span class="fk">Conceperunt, </span><span class="ft"> ID. Qui exspectant Antichristum. Quem enim multo labore perquirunt in iniquitate suscipient.</span></p>
  </aside>

  <aside id="FN705">
    <p class="f"><a class="notebackref" href="#IS59_5"><span class="notemark">§</span> 59:5</a> <span class="fk">Ova. </span><span class="ft"> ID. Ex ovo fetus, ex corde consilium, ex quo actus. Ova ergo ruperunt, dum corda iniqua et venenosa consilia verbis ostenderunt, dicentes: </span><span class="fk">Reus est mortis</span><span class="ft"> Matth. 26.. </span><span class="fk">Aspidum. </span><span class="ft"> Aspis ad primam vocem incantatoris alteram aurem terræ infigit, alteram cauda obturat, ne possit incantari: sic Judæi inhærentes terrenis, ne locum et gentem perderent metuentes, Christi prædicationem repulerunt, venenati venenatorum filii. </span><span class="fk">Erumpet in regulum. </span><span class="ft"> Ex ovis aspidis regulus, qui et basiliscus, ex Judæis Antichristus. Ex eis enim nascetur, flatu suo, id est sermone venenoso multos occidens volantes ad patriam cœlestem. Occidit enim basiliscus flatu suo aves volantes per æra.</span></p>
  </aside>

  <aside id="FN706">
    <p class="f"><a class="notebackref" href="#IS59_9"><span class="notemark">**</span> 59:9</a> <span class="fk">Propter hoc</span><span class="ft"> ID. Propheta in persona populi pœnitentis respondet, post accusationem, quid loqui debeant pœnitentes.</span></p>
  </aside>

  <aside id="FN707">
    <p class="f"><a class="notebackref" href="#IS59_11"><span class="notemark">††</span> 59:11</a> <span class="fk">Rugiemus quasi ursi omnes. </span><span class="ft"> Judæorum meditatio et doctrina in sacra Scriptura rugitui ursi et gemitui columbæ comparatur, quasi inutilis et vana, sicut et illa. Contra subjectos quoque sæviunt ut ursi; contra majores vel æquales, gemunt ut columbæ.</span></p>
  </aside>

  <aside id="FN708">
    <p class="f"><a class="notebackref" href="#IS59_15"><span class="notemark">‡‡</span> 59:15</a> <span class="fk">Veritas in. </span><span class="ft"> ID. Christus, qui est via, etc., usque ad ut Christi persona monstretur, quam deserentes, secuti sunt mendacium.</span></p>
  </aside>

  <aside id="FN709">
    <p class="f"><a class="notebackref" href="#IS59_16"><span class="notemark">§§</span> 59:16</a> <span class="fk">Et vidit. </span><span class="ft"> ID. Ostenso, quia pœnituerunt, ostendit non placuisse Domino pœnitentiam eorum, quia non puro corde plures pœnituerunt. </span><span class="fk">Quia non est vir. </span><span class="ft"> Mente omnes effeminati sunt, sicut et illud, </span><span class="fk">Vocavi et non erat qui audiret. </span><span class="fk">Et salvavit sibi. </span><span class="ft"> Pater, scilicet per Filium gentes, </span><span class="fk">Et justitia ejus, </span><span class="ft"> vel misericordia secundum LXX confirmabit eum qui voluerit converti: non merito, sed misericordia et justitia. Justum enim est ut pœnitenti creaturæ Creator parcat, quæ meritis suis salvari non poterat.</span></p>
  </aside>

  <aside id="FN710">
    <p class="f"><a class="notebackref" href="#IS59_19"><span class="notemark">***</span> 59:19</a> <span class="fk">Et timebunt qui. </span><span class="ft"> Præmonstrata vindicta Dei in Judæos per Romanos, describit fidem gentium, de quatuor partibus mundi venientium, audita prædicatione apostolorum </span><span class="fk">Quasi fluvius. </span><span class="ft"> Quia citissime mundum sua prædicatione et fide implevit. </span><span class="fk">Quem Spiritus Domini. </span><span class="ft"> ID.. Ad redimendum genus humanum Spiritus sanctus scilicet. Unde: </span><span class="fk">Qui conceptus est de Spiritu sancto. </span><span class="ft"> Et, </span><span class="fk">Requiescit supereum Spiritus Domini</span><span class="ft"> Isa. 11., etc.</span></p>
  </aside>

  <aside id="FN711">
    <p class="f"><a class="notebackref" href="#IS59_21"><span class="notemark">†††</span> 59:21</a> <span class="fk">Hoc fœdus, </span><span class="ft"> ut scilicet eos sanguine Filii redimam, et ipsi præcepta mea faciant, et me moriter teneant et hoc est, </span><span class="fk">Spiritus meus, qui est in te, </span></p>
  </aside>

  <aside id="FN712">
    <p class="f"><a class="notebackref" href="#IS60_1"><span class="notemark">*</span> 60:1</a> <span class="fk">Surge, illuminare. </span><span class="ft"> HIER. Hæc referunt Judæi ad tempus Christi sui, etc., usque ad ut vel pro his suscipiant Dei Filium. </span><span class="fk">Surge. </span><span class="ft"> ID. In Ecclesiis, quæ occidisti in synagogis: surge in gentibus, quæ cecidisti in Judæis. Surge per confessionem, per virtutes quæ cecidisti per negotiationem, per vitia, et cum surrexeris, illuminare, id est accipe Christi fidem. </span><span class="fk">Lumen. </span><span class="ft"> Tibi longe ante promissum ad redemptionem tuam venturum, quod </span><span class="fk">illuminat omnem hominem venientem in hunc mundum, </span><span class="ft"> scilicet qui dicit: </span><span class="fk">Ego sum lux mundi</span><span class="ft"> Joan. 1, 8., a quo illuminaberis si fidem Christi susceperis. </span><span class="fk">Gloria Domini. </span><span class="ft"> Ad illuminandum. Filius, scilicet sicut sol ortus illuminat mundum, in cujus figura Moysi et Salomoni, alteri tabernaculum, alteri templum ædificanti ostenditur gloria Domini. Gloria quoque Domini fuit mortui resuscitatio, leprosi mundatio, et hujusmodi.</span></p>
  </aside>

  <aside id="FN713">
    <p class="f"><a class="notebackref" href="#IS60_2"><span class="notemark">†</span> 60:2</a> <span class="fk">Terram. </span><span class="ft"> ID. Judæos terrena amantes, quibus dicitur: </span><span class="fk">Bona terræ comedetis, </span><span class="ft"> quod carnaliter accipiunt.</span></p>
  </aside>

  <aside id="FN714">
    <p class="f"><a class="notebackref" href="#IS60_3"><span class="notemark">‡</span> 60:3</a> <span class="fk">Ortus tui. </span><span class="ft"> ID. Quoniam scilicet ex aqua et Spiritu sancto nata es, omnes in splendore ortus primitivæ Ecclesiæ ambulamus, quia eamdem fidem habemus, eodem baptismo renascimur.</span></p>
  </aside>

  <aside id="FN715">
    <p class="f"><a class="notebackref" href="#IS60_4"><span class="notemark">§</span> 60:4</a> <span class="fk">Leva in circuitu oculos. </span><span class="ft"> Cui simile: </span><span class="fk">Levate oculos vestros et videte regiones, quia jam albæ sunt ad messem</span><span class="ft"> Joan. 4.. </span><span class="fk">Filii tui. </span><span class="ft"> HIER. Quos in fide genuisti: Unde Paulus: </span><span class="fk">Per Evangelium ego vos genui</span><span class="ft"> I Cor. 4.. Primi fideles de Judæis quando Spiritus sanctus datus est, </span><span class="fk">erant in Jerusalem viri religiosi ex omni natione quæ sub cœlo 1304est</span><span class="ft"> Act. 2., vel gentes ex omnibus partibus mundi. </span><span class="fk">De longe venient. </span><span class="ft"> Quia longe erant a Deo per idololatriam, unde: </span><span class="fk">Vos qui eratis longe, facti estis prope</span><span class="ft"> Ephes. 2.. </span><span class="fk">De latere. </span><span class="ft"> ID. Quidam codices habent, etc., </span><span class="fk">usque ad, </span><span class="ft"> neque Hieronymi sensus ad hoc inclinatur.</span></p>
  </aside>

  <aside id="FN716">
    <p class="f"><a class="notebackref" href="#IS60_6"><span class="notemark">**</span> 60:6</a> <span class="fk">Camelorum. </span><span class="ft"> Camelus animal est gibbosum et oneriferum. Hi sunt divites onus divitiarum et peccatorum gibbum portantes. </span><span class="fk">Dromedarii. </span><span class="ft"> Dromedarius vel dromas, utrumque enim dicitur: est enim animal camelo minus, sed velocius, in quo figurantur gentes velociter ad fidem currentes. </span><span class="fk">Madian et Epha. </span><span class="ft"> Regiones trans Arabiam camelis et dromedariis abundantes, etc., usque ad quæ per thus figuratur, Domino obtulerunt.</span></p>
  </aside>

  <aside id="FN717">
    <p class="f"><a class="notebackref" href="#IS60_7"><span class="notemark">††</span> 60:7</a> <span class="fk">Omne pecus Cedar congregabitur. </span><span class="ft"> ID. Simplices qui ante erant tenebræ et mœror, etc., usque ad ubi habitabant Saraceni de illius stirpe progeniti. </span><span class="fk">Arietes. </span><span class="ft"> Prædicatores, gregis duces, filii prophetarum qui ea quæ prophetæ prædixerunt de Christo impleta docuerunt. </span><span class="fk">Nabaioth, </span><span class="ft"> filius Ismælis, et interpretatur </span><span class="fk">prophetia. </span><span class="fk">Ministrabunt tibi. </span><span class="ft"> Sancti episcopi, presbyteri ministri Ecclesiæ, corpus et sanguinem Christi fidelibus administrando.</span></p>
  </aside>

  <aside id="FN718">
    <p class="f"><a class="notebackref" href="#IS60_8"><span class="notemark">‡‡</span> 60:8</a> <span class="fk">Qui sunt. </span><span class="ft"> Admiratur propheta gentes tam cito ad fidem currentes, vel primitiva Ecclesia: </span><span class="fk">Ad fenestras. </span><span class="ft"> Ad fenestras suas stant sancti custodientes quinque sensus corporis, ne per eos tanquam per fenestras intret mors in animas.</span></p>
  </aside>

  <aside id="FN719">
    <p class="f"><a class="notebackref" href="#IS60_9"><span class="notemark">§§</span> 60:9</a> <span class="fk">Argentum eorum. </span><span class="ft"> Hoc est: </span><span class="fk">Corde creditur ad justitiam, ore autem confessio fit ad salutem</span><span class="ft"> Rom. 10..</span></p>
  </aside>

  <aside id="FN720">
    <p class="f"><a class="notebackref" href="#IS60_10"><span class="notemark">***</span> 60:10</a> <span class="fk">Filii peregrinorum. </span><span class="ft"> Principes gentium qui per orbem Ecclesias ædificaverunt, sicut Constantinus qui Romæ duodecim ecclesias in honorem duodecim apostolorum fecit, et alii multi qui multas exstruxerunt ecclesias, et necessaria præbuerunt.</span></p>
  </aside>

  <aside id="FN721">
    <p class="f"><a class="notebackref" href="#IS60_13"><span class="notemark">†††</span> 60:13</a> <span class="fk">Gloria Libani. </span><span class="ft"> Libanus mons est confinis terræ promissionis, etc., usque ad reges et principes qui ad Ecclesiam venerunt. </span><span class="fk">Abies. </span><span class="ft"> ID. Superbi, scilicet divites, philosophi. Divitias enim et scientiam sequitur superbia. Cyprianus et Hilarius excelsæ in sæculo arbores, Ecclesiam Dei ædificaverunt. Arborum diversitas diversos in Ecclesia ordines significat. Ex quibus omnibus constructa est Ecclesia miro decore distincta. </span><span class="fk">Locum pedum. </span><span class="ft"> Ecclesiam, in qua apostoli, etc., usque ad Ecclesiam sustinent institutis, miraculis et exemplis.</span></p>
  </aside>

  <aside id="FN722">
    <p class="f"><a class="notebackref" href="#IS60_14"><span class="notemark">‡‡‡</span> 60:14</a> <span class="fk">Civitatem Domini. </span><span class="ft"> Civitas enim a communione dicitur, etc., usque ad qui sollicite circumiret et auxilium præberet.</span></p>
  </aside>

  <aside id="FN723">
    <p class="f"><a class="notebackref" href="#IS60_15"><span class="notemark">§§§</span> 60:15</a> <span class="fk">Odio habita. </span><span class="ft"> Judæis, quia fidem Christi prædicabat, legis observantias destruebat; gentibus quia unum Deum afferebat, idola nihil esse astruebat. </span><span class="fk">Non erat qui per te transiret. </span><span class="ft"> Transiret et benediceret tibi, etc., usque ad insuper superbia aliquando mala, aliquando bona:</span></p>
  </aside>

  <aside id="FN724">
    <p class="f"><a class="notebackref" href="#IS60_17"><span class="notemark">*</span> 60:17</a> <span class="fk">Pro lignis æs. </span><span class="ft"> ID. Per ligna et lapides, etc., usque ad alii fortes fide, ut Cyprianus, et alii martyres, sicut ferrum. </span><span class="fk">Visitationem tuam. </span><span class="ft"> ID. Christum, vel apostolos pacificos, et præpositos justos, ut recte doceant et judicent.</span></p>
  </aside>

  <aside id="FN725">
    <p class="f"><a class="notebackref" href="#IS60_19"><span class="notemark">†</span> 60:19</a> <span class="fk">Non erit. </span><span class="ft"> Hoc de die judicii. Hoc capitulo cogimur quæcunque dicta sunt vel dicenda, ad ultimum tempus referre, quoniam cœli terræque, solis atque lunæ nobis cessabit officium, et erit ipse Dominus lumen in perpetuum.</span></p>
  </aside>

  <aside id="FN726">
    <p class="f"><a class="notebackref" href="#IS60_21"><span class="notemark">‡</span> 60:21</a> <span class="fk">Germen. </span><span class="ft"> ID. Angeli, omnes electi, qui fidem quam habent operibus implent. Ipsi germen plantationis Domini et opus manuum ejus, quia ab ipso creati, et in Ecclesia per fidem plantati ad glorificandum creatorem suum.</span></p>
  </aside>

  <aside id="FN727">
    <p class="f"><a class="notebackref" href="#IS60_22"><span class="notemark">§</span> 60:22</a> <span class="fk">In tempore: </span><span class="ft"> adventus Christi. Vel in tempore opportuno vel præfinito. Cum miserit Filius hominis angelos, et colligent de regno ejus omnia scandala.</span></p>
  </aside>

  <aside id="FN728">
    <p class="f"><a class="notebackref" href="#IS61_1"><span class="notemark">*</span> 61:1</a> <span class="fk">Spiritus Domini</span><span class="ft"> HIER. Christus secundum humanitatem qui supra dixerat, </span><span class="fk">Ego Dominus, in tempore congregabo eos, </span><span class="ft"> etc. </span><span class="fk">Quod unxerit me: </span><span class="ft"> oleo lætitiæ, abundantia gratiæ. ID. Hæc unctio in baptismate completa est, quia Spiritus Domini in specie columbæ descendit, et mansit in illo. </span><span class="fk">Ad annuntiandum. </span><span class="ft"> Septuaginta: Ad evangelizandum pauperibus. </span><span class="fk">Apertionem, </span><span class="ft"> scilicet resolutionem; sic enim Symmachus apertius transtulit.</span></p>
  </aside>

  <aside id="FN729">
    <p class="f"><a class="notebackref" href="#IS61_2"><span class="notemark">†</span> 61:2</a> <span class="fk">Diem ultionis: </span><span class="ft"> ID. damnationis, quæ per Romanos, secundum illud: </span><span class="fk">Veniet dies, </span><span class="ft"> etc. Et, </span><span class="fk">cum videritis ab exercitu circumdari Jerusalem, </span><span class="ft"> etc.</span></p>
  </aside>

  <aside id="FN730">
    <p class="f"><a class="notebackref" href="#IS61_3"><span class="notemark">‡</span> 61:3</a> <span class="fk">Coronam. </span><span class="ft"> Cum scilicet viderint de Judæis plurimos credidisse, et pro lugubri indumento stolam mundissimam accipere. </span><span class="fk">Pro cinere. </span><span class="ft"> Pro luctu et dolore fructuum suorum, cum scilicet viderint gentes ad fidem confluentes, habebunt oleum gaudii pro luctu, pallium laudis pro spiritu mœroris.</span></p>
  </aside>

  <aside id="FN731">
    <p class="f"><a class="notebackref" href="#IS61_5"><span class="notemark">§</span> 61:5</a> <span class="fk">Vinitores. </span><span class="ft"> ID. Mali cultores vineæ, Scribæ, et Pharisæi, de quibus dicitur: </span><span class="fk">Malos male perdet, et vineam suam locabit aliis agricolis. </span></p>
  </aside>

  <aside id="FN732">
    <p class="f"><a class="notebackref" href="#IS61_6"><span class="notemark">**</span> 61:6</a> <span class="fk">Vos autem. </span><span class="ft"> Hoc ad prædicatores de gentibus, etc., usque ad qui erant sacerdotes in domo Domini.</span></p>
  </aside>

  <aside id="FN733">
    <p class="f"><a class="notebackref" href="#IS61_7"><span class="notemark">††</span> 61:7</a> <span class="fk">Partem eorum. </span><span class="ft"> Domini. Unde Psalmista: </span><span class="fk">Dominus pars hæreditatis meæ, </span><span class="ft"> etc. Quod nemo veraciter dicit, qui aliam partem quærit.</span></p>
  </aside>

  <aside id="FN734">
    <p class="f"><a class="notebackref" href="#IS61_8"><span class="notemark">‡‡</span> 61:8</a> <span class="fk">Quia ego Dominus: </span><span class="ft"> Quasi diceret: Hoc faciet Dominus, qui magis diligit justitiam pauperum et judicium verum quam munera divitum quæ sæpe de rapina sunt, nec magis quam scorti mercedem vel pretium carnis in sacrificium, vel si quis immolet filium Domino, placent. </span><span class="fk">In veritate. </span><span class="ft"> Ut in veritate comedant agnum, ut faciant circumcisionem cordium, et quæ data sunt in figura, omnia in veritate faciant. </span><span class="fk">Fœdus perpetuum. </span><span class="ft"> Evangelium æternum, non ut Vetus Testamentum, cui succedit Evangelium.</span></p>
  </aside>

  <aside id="FN735">
    <p class="f"><a class="notebackref" href="#IS61_9"><span class="notemark">§§</span> 61:9</a> <span class="fk">Semen eorum. </span><span class="ft"> Fideles, quibus apostoli semen verbi commiserunt quod a Domino acceperunt.</span></p>
  </aside>

  <aside id="FN736">
    <p class="f"><a class="notebackref" href="#IS61_10"><span class="notemark">***</span> 61:10</a> <span class="fk">Gaudens gaudebo</span><span class="ft"> in Domino, non in mundo. </span><span class="fk">Vestimentis salutis: </span><span class="ft"> virtutibus, ipsi Christo, etc., usque ad tamen una in capite et in membris est Ecclesia. </span><span class="fk">Et quasi sponsam. </span><span class="ft"> Alterius comparationis ponit exempla, quorum prius ad sponsum, sequens refertur ad sponsam.</span></p>
  </aside>

  <aside id="FN737">
    <p class="f"><a class="notebackref" href="#IS61_11"><span class="notemark">†††</span> 61:11</a> <span class="fk">Et laudem: </span><span class="ft"> suam, etc., usque ad reddet Domino fructum laudis et bonæ operationis.</span></p>
  </aside>

  <aside id="FN738">
    <p class="f"><a class="notebackref" href="#IS62_1"><span class="notemark">*</span> 62:1</a> <span class="fk">Propter Sion. </span><span class="ft"> HIER. Propheta in persona sui, impendio exhilaratus ex his omnibus quæ mundo confert Filius incarnatus. Et hoc est, </span><span class="fk">Propter Sion non tacebo, </span><span class="ft"> quamvis loqui prohibeat, quamvis mortem minetur. </span><span class="fk">Lampas accendatur. </span><span class="ft"> Lampas Græce, flamma Latine, unde: </span><span class="fk">Ignem veni mittere in terram, et quid volo nisi ut ardeat? </span><span class="ft"> Hoc succensi apostoli loquebantur variis linguis.</span></p>
  </aside>

  <aside id="FN739">
    <p class="f"><a class="notebackref" href="#IS62_2"><span class="notemark">†</span> 62:2</a> <span class="fk">Nomen novum. </span><span class="ft"> ID. Mos est Hebræis ex novis rebus nova nomina imponere, etc., usque ad similiter prius Simon, postea Petrus.</span></p>
  </aside>

  <aside id="FN740">
    <p class="f"><a class="notebackref" href="#IS62_3"><span class="notemark">‡</span> 62:3</a> <span class="fk">Corona gloriæ. </span><span class="ft"> De omnibus partibus mundi, quasi corona venientibus fidelibus.</span></p>
  </aside>

  <aside id="FN741">
    <p class="f"><a class="notebackref" href="#IS62_4"><span class="notemark">§</span> 62:4</a> <span class="fk">Non vocaberis. </span><span class="ft"> Ecclesiam de utroque populo alloquitur, quasi, non hoc vocabulorum fine contenta eris.</span></p>
  </aside>

  <aside id="FN742">
    <p class="f"><a class="notebackref" href="#IS62_5"><span class="notemark">**</span> 62:5</a> <span class="fk">Et gaudebit, </span><span class="ft"> etc. </span><span class="fk">Propter hoc relinquet homo patrem et matrem</span><span class="ft"> Gen. II; Matth. 19.. </span><span class="fk">Sacramentum hoc magnum est in Christo et in Ecclesia</span><span class="ft"> Ephes. 5..</span></p>
  </aside>

  <aside id="FN743">
    <p class="f"><a class="notebackref" href="#IS62_6"><span class="notemark">††</span> 62:6</a> <span class="fk">Super muros tuos. </span><span class="ft"> ID. Apostolos, prædicatores, qui Ecclesiam muniunt, quorum custodes angeli sunt. Unde: </span><span class="fk">Omnes administratorii spiritus sunt, propter eos missi, qui hæreditatem capiunt salutis</span><span class="ft"> Hebr. 1.. Vel muri Ecclesiarum apostolorum discipuli, quorum custodes ipsi apostoli.</span></p>
  </aside>

  <aside id="FN744">
    <p class="f"><a class="notebackref" href="#IS62_7"><span class="notemark">‡‡</span> 62:7</a> <span class="fk">Donec ponat Jerusalem. </span><span class="ft"> Quod est, vel ipsa longe lateque diffusa, ubique laudetur, vel ubique laudet semper creatorem suum.</span></p>
  </aside>

  <aside id="FN745">
    <p class="f"><a class="notebackref" href="#IS62_8"><span class="notemark">§§</span> 62:8</a> <span class="fk">Juravit</span><span class="ft"> per Filium scilicet, qui Dei virtus est et Dei sapientia. </span><span class="fk">In dextera. </span><span class="ft"> In Filio. Unde: </span><span class="fk">Omnia in sapientia fecisti</span><span class="ft"> Psal. 103., qui et brachium et fortitudo Patris: Unde, </span><span class="fk">Omnia per ipsum facta sunt</span><span class="ft"> Joan. 1.. </span><span class="fk">Si dedero triticum tuum. </span><span class="ft"> Triticum Judæorum et vinum sæpe dedi inimicis eorum, sicut in libro Judicum legitur Judic. 6.: quod in tempore messis Madianitæ irruebant et eorum fruges colligebant. Et quando captivi ducti sunt, Samaritani qui eorum messes comederent, substituti sunt. Sed in hoc loco intelligit cibum Ecclesiæ, virtutes, et bona opera, corpus Christi et sanguinem. Id est laudes, opera, quæ cum idolis impenderas, dæmones comedebant. Sed post adventum Filii Dominus delectatus est in eis. Triticum ergo et vinum, cibus scilicet Judæorum corpus Christi et sanguinem significabant. Unde, </span><span class="fk">Caro mea vere est cibus, et sanguis meus vere est potus</span><span class="ft"> Joan. 6.. Hoc hodie non sumitur ab hæreticis, paganis, Judæis, inimicis Ecclesiæ.</span></p>
  </aside>

  <aside id="FN746">
    <p class="f"><a class="notebackref" href="#IS62_10"><span class="notemark">***</span> 62:10</a> <span class="fk">Per portas. </span><span class="ft"> Ministros Ecclesiæ, qui alios introducunt. Vel virtutes, quæ ducunt in cœlum, quasi de virtute in virtutem. </span><span class="fk">Planum facite iter. </span><span class="ft"> Auferendo scandala; in baptismo remittendo peccata. </span><span class="fk">Eligite. </span><span class="ft"> Vel, projicite secundum Septuaginta, quod est, auferte duritiam infidelitatis a cordibus hominum; vel, reprobos et duros a consortio fidelium.</span></p>
  </aside>

  <aside id="FN747">
    <p class="f"><a class="notebackref" href="#IS62_11"><span class="notemark">†††</span> 62:11</a> <span class="fk">Dicite filiæ Sion. </span><span class="ft"> Scilicet primitivæ Ecclesiæ, quæ ex Judæis primum: unde, </span><span class="fk">Filii matris meæ pugnaverunt contra me</span><span class="ft"> Cant. 1.. Vel secundum illud: </span><span class="fk">Quotquot autem receperunt eum</span><span class="ft"> Joan. 1., etc. </span><span class="fk">Et vocabunt eum, </span><span class="ft"> dicentes: Vos estis populus sanctus, vos estis redempti a Domino Deo. Sic enim quidam codices habent.</span></p>
  </aside>

  <aside id="FN748">
    <p class="f"><a class="notebackref" href="#IS63_1"><span class="notemark">*</span> 63:1</a> <span class="fk">Quis est iste. </span><span class="ft"> Quidam angeli non plene cognoscentes mysterium incarnationis, passionis, resurrectionis, videntes ad cœlos ascendere Dominum cum multitudine angelorum et sanctorum hominum propria virtute, non auxilio angelorum, admirantur incarnationis, et passionis, et resurrectionis, et ascensionis mysterium: et quomodo sibi et aliis aperiat regnum cœlorum; unde et angelis Dominum comitantibus dicunt: </span><span class="fk">Quis est iste? </span><span class="ft"> Et David similiter: </span><span class="fk">Quis est iste rex gloriæ? </span><span class="ft"> Psal. 23.. Videtur tamen Augustus dicere super Genesim quod omnes angeli ab ipsa creatione sua, statim cognoverunt in contemplatione sui creatoris, quidquid ipse erat facturus. Hieronymus autem aperte declarat quia quidam angeli, donec perficeretur mysterium incarnationis, ad plenum non cognoverunt. </span><span class="fk">De Edom. </span><span class="ft"> Edom ex HIER. ab edulio rufæ lentis, etc., usque ad vel de inferno spoliato victor cum fidelibus suis. </span><span class="fk">Formosus in stola. </span><span class="ft"> Formosum calidum. Unde formosus quasi calidus, quia ex colore rubeus et roseus efficitur vultus, et inde speciosus.</span></p>
  </aside>

  <aside id="FN749">
    <p class="f"><a class="notebackref" href="#IS63_2"><span class="notemark">†</span> 63:2</a> <span class="fk">Quare ergo. </span><span class="ft"> ID. Tanquam dicant angeli: Didicimus, etc., usque ad magis tibi clementia convenit quam crudelitas.</span></p>
  </aside>

  <aside id="FN750">
    <p class="f"><a class="notebackref" href="#IS63_3"><span class="notemark">‡</span> 63:3</a> <span class="fk">Solus. </span><span class="ft"> Solus Samson præcisis crinibus Philisthæis exponitur, nec angelus nec archangelus vel quilibet cœlestis spiritus. Denique humani generis nullus vel Judæus vel Gentilis auxiliator: solus pugnat, solus superat. </span><span class="fk">Aspersus est. </span><span class="ft"> HIER. Sanguis meus eorum rancore, etc., usque ad cujus sæpe sanguis super vestimenta victoris aspergitur.</span></p>
  </aside>

  <aside id="FN751">
    <p class="f"><a class="notebackref" href="#IS63_5"><span class="notemark">§</span> 63:5</a> <span class="fk">Et non fuit, </span><span class="ft"> etc. Unde: </span><span class="fk">Omnes amici mei dereliquerunt me, et noti mei quasi alieni recesserunt a me</span><span class="ft"> Job. 19.. </span><span class="fk">Et salvavit. </span><span class="ft"> Hieronymus ad Augustinum et Alipium, impietatem Sabellii declinantes, tres personas expressas sub proprietate distinguimus, non ipsum sibi Patrem, non ipsum sibi Filium, non ipsum sibi Spiritum sanctum esse dicentes: sed aliam Patris, aliam Filii, aliam Spiritus sancti personam esse. Non enim nomina tantummodo, sed proprietates nominum confitemur.</span></p>
  </aside>

  <aside id="FN752">
    <p class="f"><a class="notebackref" href="#IS63_7"><span class="notemark">**</span> 63:7</a> <span class="fk">Miserationum. </span><span class="ft"> HIER. Propheta in persona Judaici populi pœnitentis et misericordiam Domini recognoscentis.</span></p>
  </aside>

  <aside id="FN753">
    <p class="f"><a class="notebackref" href="#IS63_9"><span class="notemark">††</span> 63:9</a> <span class="fk">Non est tribulatus. </span><span class="ft"> ID. Vox quæ est, etc., </span><span class="fk">usque ad nemo est adjutor nisi Michæl princeps vester, qui astat pro filiis populi mei</span><span class="ft"> Dan. 10.. </span><span class="fk">Et angelus. </span><span class="ft"> ID. Septuaginta. Non legatus nec ipse angelus, sed Dominus salvavit eos.</span></p>
  </aside>

  <aside id="FN754">
    <p class="f"><a class="notebackref" href="#IS63_10"><span class="notemark">‡‡</span> 63:10</a> <span class="fk">Spiritum sancti ejus. </span><span class="ft"> Id est Moysi: unde, </span><span class="fk">Exacerbaverunt Moysen in castris, et Aaron sanctum Domini. </span><span class="ft"> Psal. CV. Vel sancti ejus, Christi, cui credere noluerunt. Filius enim Dei qui nos redemit, ipsos de Ægypto et mari Rubro liberavit. </span><span class="fk">Spiritum sanctum, </span><span class="ft"> vel, </span><span class="fk">sancti ejus. </span><span class="ft"> Quidam codices habent, scilicet Spiritum sanctum, quem contristat, qui virum spiritualem contristat: unde, </span><span class="fk">Qui vos tangit, quasi qui tangit pupillam oculi mei. </span><span class="ft"> Zach. 2. Vel, angelum in custodiam missum, quem sæpe male faciendo offenderunt.</span></p>
  </aside>

  <aside id="FN755">
    <p class="f"><a class="notebackref" href="#IS63_11"><span class="notemark">§§</span> 63:11</a> <span class="fk">Moysi. </span><span class="ft"> Quia non est alius qui orat pro eis. </span><span class="fk">Ubi est, </span><span class="ft"> etc. Propheta videns populi sui abjectionem, miseriam et afflictionem jam imminentem propter Filii Dei negationem, condolendo exclamat, dicens: </span><span class="fk">Ubi est? </span><span class="ft"> quasi dicat: Clementia Omnipotentis. </span><span class="fk">Ubi est qui posuit? </span><span class="ft"> Moysi scilicet, quia orante Moyse, tulit Dominus de spiritu ejus et dedit septuaginta viris.</span></p>
  </aside>

  <aside id="FN756">
    <p class="f"><a class="notebackref" href="#IS63_12"><span class="notemark">***</span> 63:12</a> <span class="fk">Qui scidit aquas ante eos. </span><span class="ft"> Vel dicitur. Cum Moyses mare percussisset, et in duodecim vias scidisset et aliis hæsitantibus, tribus Juda ingressa est, et ob hoc regni dignitatem adepta est.</span></p>
  </aside>

  <aside id="FN757">
    <p class="f"><a class="notebackref" href="#IS63_14"><span class="notemark">†††</span> 63:14</a> <span class="fk">Spiritus Domini. </span><span class="ft"> Angelus, scilicet; unde: </span><span class="fk">Et præcedet te angelus meus</span><span class="ft"> Exod. 14.. Spiritus enim, naturæ nomen est, angelus officii.</span></p>
  </aside>

  <aside id="FN758">
    <p class="f"><a class="notebackref" href="#IS63_15"><span class="notemark">‡‡‡</span> 63:15</a> <span class="fk">Attende de cœlo et vide. </span><span class="ft"> Dominus ubique totus et semper est, unde: </span><span class="fk">Cœlum et terram ego impleo</span><span class="ft"> Jer. 23.. Dicitur tamen sedem habere in cœlo, secundum illud: </span><span class="fk">Cœlum mihi sedes</span><span class="ft"> Isa. 66., quia scilicet in cœlestibus angelis et hominibus justis quorum scilicet conversatio est in cœlis ejus voluntas præcipue fit. </span><span class="fk">Ubi est zelus tuus, </span><span class="ft"> etc. Quasi dicat: Quia peccavimus, et nos odisse cœpisti, recessit zelus tuus: quo recedente recessit fortitudo, et paternorum viscerum superatur affectus.</span></p>
  </aside>

  <aside id="FN759">
    <p class="f"><a class="notebackref" href="#IS63_16"><span class="notemark">§§§</span> 63:16</a> <span class="fk">Abraham nescivit. </span><span class="ft"> HIER. Quasi dicat: Quia te offendimus, etc., usque ad non obliviscatur filiorum suorum, ne per ipsos nomen Dei blasphemetur in gentibus.</span></p>
  </aside>

  <aside id="FN760">
    <p class="f"><a class="notebackref" href="#IS63_17"><span class="notemark">*</span> 63:17</a> <span class="fk">Quare errare. </span><span class="ft"> Paulus ad Corinthios scribens, ad unius scilicet populum civitatis pro varietate habitantium sanctorum scilicet et peccatorum, nunc laudat, nunc reprehendit: sic præsens capitulum, quod ex oratione populi Deum deprecantis contexitur, nunc laudat Dominum, nunc accusat, juxta secundam regulam Ticonii, quæ est de corpore Domini.</span></p>
  </aside>

  <aside id="FN761">
    <p class="f"><a class="notebackref" href="#IS63_19"><span class="notemark">†</span> 63:19</a> <span class="fk">Quasi in principio. </span><span class="ft"> HIER. Antequam vocares nos, etc., usque ad non vocabuntur populus Dei, a Christo scilicet Christiani.</span></p>
  </aside>

  <aside id="FN762">
    <p class="f"><a class="notebackref" href="#IS64_1"><span class="notemark">*</span> 64:1</a> <span class="fk">Utinam dirumperes. </span><span class="ft"> HIER. In persona sua, etc., usque ad item David: </span><span class="fk">Inclinavit cœlos, et descendit</span><span class="ft"> Psal. 17..</span></p>
  </aside>

  <aside id="FN763">
    <p class="f"><a class="notebackref" href="#IS64_2"><span class="notemark">†</span> 64:2</a> <span class="fk">Aquæ arderent. </span><span class="ft"> SYM. </span><span class="fk">Aquæ maris arderent igni. </span><span class="ft"> Quod est, populi mundi inflammarentur igne charitatis. Unde: </span><span class="fk">Ignem veni mittere in terram, et quid volo nisi ut ardeat? </span><span class="ft"> Luc. 12. et sic </span><span class="fk">notum fieret nomen tuum, </span><span class="ft"> quod est Christus Jesus, </span><span class="fk">inimicis tuis, </span><span class="ft"> scilicet Judæis.</span></p>
  </aside>

  <aside id="FN764">
    <p class="f"><a class="notebackref" href="#IS64_3"><span class="notemark">‡</span> 64:3</a> <span class="fk">Non sustinebimus. </span><span class="ft"> Nos Judæi, sed blasphemabimus dicentes: </span><span class="fk">In principe dæmoniorum Beelzebub ejicit dæmones</span><span class="ft"> Matth. 12.. Hoc enim dicit propheta in persona infidelium. </span><span class="fk">Descendisti. </span><span class="ft"> Tanquam precibus suis exauditis inquit: </span><span class="fk">Descendisti, </span><span class="ft"> etc. </span><span class="fk">Montes. </span><span class="ft"> Amissa potentia: </span><span class="fk">Nunc princeps hujus mundi ejicietur foras</span><span class="ft"> Joan. 12.. Et Judæis dicitur: </span><span class="fk">Auferetur a vobis regnum Dei</span><span class="ft"> Matth. 21., scilicet sancta Scriptura et omnis gloria, et omnis dignitas.</span></p>
  </aside>

  <aside id="FN765">
    <p class="f"><a class="notebackref" href="#IS64_4"><span class="notemark">§</span> 64:4</a> <span class="fk">A sæculo. </span><span class="ft"> Hinc Paulus ad Corinthios testimonium sumit, non verbum ex verbo, sed sensum exprimens. </span><span class="fk">Oculus. </span><span class="ft"> Quia non est corpus vel color. Quod Apostolus ponit in cor hominis non ascendit, quia majus, et cor debet illuc dirigi. Paravit enim seipsum cognitionem sui, cognitionem sanctæ Trinitatis; unde: </span><span class="fk">Hæc est vita æterna, ut cognoscant te verum Deum et quem misisti Jesum Christum</span><span class="ft"> Joan. 17.. Hunc nemo potest videre; unde illud: </span><span class="fk">Deum nemo vidit unquam</span><span class="ft"> Joan. 1..</span></p>
  </aside>

  <aside id="FN766">
    <p class="f"><a class="notebackref" href="#IS64_5"><span class="notemark">**</span> 64:5</a> <span class="fk">Ecce tu, </span><span class="ft"> etc. In persona infidelis populi, qui volens transire ad veritatem Evangelii, pœnitentiam præferebat ore, quam non habebat in corde.</span></p>
  </aside>

  <aside id="FN767">
    <p class="f"><a class="notebackref" href="#IS64_6"><span class="notemark">††</span> 64:6</a> <span class="fk">Menstruatæ, </span><span class="ft"> etc. Mene Hebraice, Luna Latine; unde menstruatæ quæ singulis mensibus solent sanguinis fluxum sustinere. Et tunc viri abstinere debent ab eis. Tunc enim concipiuntur membris damnati, cæci, claudi, leprosi et hujusmodi: ut quia parentes non erubuerunt misceri in conclavi, eorum peccata pateant cunctis, et aperte redarguantur in parvulis. </span><span class="fk">Ventus. </span><span class="ft"> Commotio acris, ut ibi, </span><span class="fk">Imperavit ventis et mari</span><span class="ft"> Matth. 8.. Vel Spiritus sanctus: </span><span class="fk">Advenientis Spiritus vehementis</span><span class="ft"> Act 1.. Hic enim Spiritus pro vento ponitur significatione Spiritus sancti. Vel, tentatio dæmonum et malorum hominum, ut illud: </span><span class="fk">Venerunt flumina, et flaverunt venti</span><span class="ft"> Matth. 7.: et hoc est quasi ventus.</span></p>
  </aside>

  <aside id="FN768">
    <p class="f"><a class="notebackref" href="#IS64_8"><span class="notemark">‡‡</span> 64:8</a> <span class="fk">Et nunc, Domine. </span><span class="ft"> Ac si dicat: Si consideremus nostra merita, desperandum est; si clementiam tuam, qui flagellas omnem filium quem recipis, audemus preces fundere, tu enim pater noster es. </span><span class="fk">Opera manuum tuarum. </span><span class="ft"> Quasi dicat: Respice opus tuum, non merita nostra. Mysterii Trinitatis recta confessio est ignorantia scientiæ.</span></p>
  </aside>

  <aside id="FN769">
    <p class="f"><a class="notebackref" href="#IS64_9"><span class="notemark">§§</span> 64:9</a> <span class="fk">Ne irascaris, Domine. </span><span class="ft"> Hoc est, non vitamus iram, nec ultra quærimus patientiam, per quam thesaurizamus nobis iram in die vindictæ: sed quæsumus ne irascaris nobis satis, scilicet, ne tempore ultionis memineris iniquitatis nostræ.</span></p>
  </aside>

  <aside id="FN770">
    <p class="f"><a class="notebackref" href="#IS64_10"><span class="notemark">***</span> 64:10</a> <span class="fk">Sion deserta. </span><span class="ft"> Sion et Jerusalem in hoc loco idem significant, templum, scilicet, et civitatem, ubi quondam specula virtutum et visio pacis. Sed postquam populus Judæorum negavit regem suum, et addidit illud: </span><span class="fk">Non habemus regem nisi Cæsarem</span><span class="ft"> Joan. 19., Jerusalem deserta est a Deo: unde, </span><span class="fk">Relinquetur vobis domus vestra deserta</span><span class="ft"> Luc. 13.; et illud, </span><span class="fk">Surgite eamus hinc</span><span class="ft"> Joan. 14.. Et in templo, auditæ sunt voces sicut dicit ecclesiastica historia: Transeamus ab his sedibus.</span></p>
  </aside>

  <aside id="FN771">
    <p class="f"><a class="notebackref" href="#IS64_11"><span class="notemark">†††</span> 64:11</a> <span class="fk">Domus. </span><span class="ft"> Allegorice.. Domus Dei Ecclesia, et unaquæque fidelis anima, quæ aliquando ignibus luxuriæ corrumpitur et avaritiæ.</span></p>
  </aside>

  <aside id="FN772">
    <p class="f"><a class="notebackref" href="#IS65_1"><span class="notemark">*</span> 65:1</a> <span class="fk">Quæsierunt, </span><span class="ft"> etc. HIER. Ad hoc respondet filius, etc., usque ad et </span><span class="fk">Filii alieni mentiti sunt mihi</span><span class="ft"> Psal. 17..</span></p>
  </aside>

  <aside id="FN773">
    <p class="f"><a class="notebackref" href="#IS65_2"><span class="notemark">†</span> 65:2</a> <span class="fk">Expandi manus meas. </span><span class="ft"> ID. In cruce orans pro eis, etc., usque ad ipsi tamen semper exstiterunt increduli.</span></p>
  </aside>

  <aside id="FN774">
    <p class="f"><a class="notebackref" href="#IS65_3"><span class="notemark">‡</span> 65:3</a> <span class="fk">Populus qui ad iracundiam. </span><span class="ft"> ID.Allegorice.. Omnis hæreticus Deum ad iracundiam procat, etc., usque ad et in quadrum exstruere, et secti in latere pulveris roborare lineis.</span></p>
  </aside>

  <aside id="FN775">
    <p class="f"><a class="notebackref" href="#IS65_4"><span class="notemark">§</span> 65:4</a> <span class="fk">In delubris. </span><span class="ft"> Delubra a delendo dicta, eo quod ibi putabatur ablui anima. Vel, quia prope erant piscinæ ubi et sacerdos lavabatur et hostia.Allegorice.. HIER. Hæretici in memoriis magistrorum, etc., usque ad ut qui ipsis non fuerit similis, quasi perditum detestetur.</span></p>
  </aside>

  <aside id="FN776">
    <p class="f"><a class="notebackref" href="#IS65_5"><span class="notemark">**</span> 65:5</a> <span class="fk">In furore meo. </span><span class="ft"> Furorem, oblivionem, iram, pœnitudinem, ita in Deo accipere debemus, quomodo manus, pedes, oculos, aures, et cætera membra quæ habere dicitur: non quod his pareat perturbationibus qui eas exstinguit in nobis, sed per verba nostra; Dei intelligimus affectum erga nos.</span></p>
  </aside>

  <aside id="FN777">
    <p class="f"><a class="notebackref" href="#IS65_6"><span class="notemark">††</span> 65:6</a> <span class="fk">Non tacebo. </span><span class="ft"> Qui superius dixit: </span><span class="fk">Tacui, semper silui, patiens fui, </span><span class="ft"> modo dicit: </span><span class="fk">Non tacebo, </span><span class="ft"> id est, ne paream amplius, neque sustinebo iniquitates eorum.</span></p>
  </aside>

  <aside id="FN778">
    <p class="f"><a class="notebackref" href="#IS65_7"><span class="notemark">‡‡</span> 65:7</a> <span class="fk">Iniquitates patrum, </span><span class="ft"> etc. Ut scilicet non solum pro peccatis vestris puniamini, sed etiam pro patrum iniquitatibus quos imitati estis. Aliter enim non portat filius iniquitatem patris. </span><span class="fk">Qui sacrificaverunt super montes. </span><span class="ft"> Quando in Bethel et in Dan aureos vitulos adoraverunt. Hæreticus quoque contemnens simplicitatem Ecclesiæ sacrificat in montibus, et exprobrat Deo dum ejus præcepta contemnit.</span></p>
  </aside>

  <aside id="FN779">
    <p class="f"><a class="notebackref" href="#IS65_8"><span class="notemark">§§</span> 65:8</a> <span class="fk">Quomodo. </span><span class="ft"> HIER. Quasi dicat: Propter malos non perdam bonos: </span><span class="fk">Sed quomodo, </span><span class="ft"> etc. Dixerat enim periturum Isræl.</span></p>
  </aside>

  <aside id="FN780">
    <p class="f"><a class="notebackref" href="#IS65_9"><span class="notemark">***</span> 65:9</a> <span class="fk">De Jacob semen. </span><span class="ft"> Semen Jacob et Judæ, apostoli, possidentes montes, alios, scilicet credentes virtutibus eminentes: unde, </span><span class="fk">Nisi Dominus Sabaoth reliquisset nobis semen, quasi Sodoma facti essemus</span><span class="ft"> Rom. 9.. </span><span class="fk">Montes sanctos meos. </span><span class="ft"> Septuaginta: </span><span class="fk">Montem meum, </span><span class="ft"> scilicet Christum, qui est mons montium. Montes enim sunt apostoli, qui de Judæis possederunt Christum, in quo fundati sunt. </span><span class="fk">Et hæreditabunt. </span><span class="ft"> HIER. Unde: </span><span class="fk">Semen Abrahæ servi ejus: filii Jacob, electi ejus. </span><span class="ft"> Quicunque adhuc semen sunt, etc., </span><span class="fk">usque ad non accepistis spiritum servitutis iterum in timore, sed accepistis spiritum adoptionis filiorum Dei</span><span class="ft"> Rom. 9..</span></p>
  </aside>

  <aside id="FN781">
    <p class="f"><a class="notebackref" href="#IS65_10"><span class="notemark">†††</span> 65:10</a> <span class="fk">Campestria. </span><span class="ft"> ID. Alii saltus, unde: </span><span class="fk">Dominus revelabit condensa silvarum</span><span class="ft"> Psal. 18., ut latrones ibi latitare desistant, et bestiæ venenataque animalia in Ecclesiam Dei transeant. </span><span class="fk">In caulas gregum. </span><span class="ft"> Alia translatio habet Saronas, quæ est regio inter Joppem, et Lyddam atque Jamniam fecunda et pabulosa, sed latronibus infesta: unde interpretatur </span><span class="fk">vallis effundens sanguinem. Et vallis Achor. </span><span class="ft"> Ubi Achor filius Charmi de spoliis Jericho furatus cum omni domo periit. Et quia populum turbavit et ibi periit, vocatur locus vallis Achor, id est, turbationis vel tumultus. In quo significatur Gentilitas, sicut et per Saronas, quæ interpretatur </span><span class="fk">vallis fundens sanguinem, </span><span class="ft"> quæ effusione sanguinis plena in tumultu et in turbatione vitiorum manebat. Sed vallis Achor versa est in caulas gregum sive ovilia, et in cubile armentorum, id est, ecclesias, et requiem prædicatorum et aliorum fidelium, qui designantur per armenta et greges ovium. </span><span class="fk">Armentorum. </span><span class="ft"> Prædicatorum, qui Ecclesiam armant et defendunt. Armentum enim dicitur ab armando.</span></p>
  </aside>

  <aside id="FN782">
    <p class="f"><a class="notebackref" href="#IS65_11"><span class="notemark">‡‡‡</span> 65:11</a> <span class="fk">Et vos qui dereliquistis, </span><span class="ft"> etc.Allegorice. Omnes qui Ecclesiam deserunt, et obliviscuntur montem sanctum Dei, tradentes se spiritibus erroris, vel immundis doctrinis dæmoniorum, parant fortunæ mensam, et nihil ad Deum pertinere credentes, sed vel stellarum cursu vel varietate fortunæ omnia gubernari, hi tradentur æternis suppliciis, ut nullus eorum possit evadere. </span><span class="fk">Fortunæ mensam. </span><span class="ft"> HIER. Deæ Ægyptiorum cui in fine anni parabant mensam, omnibus escis refertam, et poculis mulsa mixtis: vel quasi felicem annum præbuerit, vel quia futurum felicem præbitura sit.</span></p>
  </aside>

  <aside id="FN783">
    <p class="f"><a class="notebackref" href="#IS65_12"><span class="notemark">§§§</span> 65:12</a> <span class="fk">Vocavi. </span><span class="ft"> Per prophetas dicens: </span><span class="fk">Convertimini ad me et salvi eritis</span><span class="ft"> Isa. 45.. Et per memetipsum: </span><span class="fk">Pœnitentiam agite</span><span class="ft"> Matth. 3.. Et alibi: </span><span class="fk">Venite ad me, omnes qui laboratis et onerati estis</span><span class="ft"> Ibid. 11..</span></p>
  </aside>

  <aside id="FN784">
    <p class="f"><a class="notebackref" href="#IS65_13"><span class="notemark">*</span> 65:13</a> <span class="fk">Ecce servi mei. </span><span class="ft"> HIER. Quasi dicat: Non solum corruetis gladio, etc., usque ad et, </span><span class="fk">Satiabor cum apparuerit gloria tua. </span></p>
  </aside>

  <aside id="FN785">
    <p class="f"><a class="notebackref" href="#IS65_15"><span class="notemark">†</span> 65:15</a> <span class="fk">Et dimittetis nomen vestrum. </span><span class="ft"> Ut aliqui affirmantes dicant: Si aliter fecero, contingat mihi sicut Judæis Romanorum gladio occisis. Vel ita: Juro per Deum, in quem olim Judæi crediderunt. Vel, quia Deus juramentum eorum erat, quod Christiani modo jurant necessitate compulsi, </span><span class="fk">Vivit Dominus</span><span class="ft"> scilicet. </span><span class="fk">Et interficiet te. </span><span class="ft"> Ut vel hunc non habeatis, qui dicit, </span><span class="fk">Ego sum via, veritas et vita</span><span class="ft"> Joan. 14. Nec vocemini circumcisio, sed conscisio.</span></p>
  </aside>

  <aside id="FN786">
    <p class="f"><a class="notebackref" href="#IS65_16"><span class="notemark">‡</span> 65:16</a> <span class="fk">Quia oblivioni. </span><span class="ft"> HIER. Ut non idolorum meminerint, etc., usque ad Forsitan et in futuro pristinæ conversationis memoria omnino delebitur.</span></p>
  </aside>

  <aside id="FN787">
    <p class="f"><a class="notebackref" href="#IS65_18"><span class="notemark">§</span> 65:18</a> <span class="fk">Quia ecce. </span><span class="ft"> Ex angelis scilicet et hominibus unam Ecclesiam, et exsultabunt et gaudebunt, ut ego qui creavi exsultem, et gaudeam in eis. </span><span class="fk">Exsultationem. </span><span class="ft"> Universæ terræ, ut quæ vetus unigeniti erat gaudium, nova cunctis nationibus lætitia sit. </span><span class="fk">Gaudium. </span><span class="ft"> Quod vel post resurrectionem possumus intelligere, vel post baptismum in prima resurrectione. Hoc ad generalem resurrectionem qua omnes in perfecta ætate resurgent. Et hoc est: </span><span class="fk">Non erit, </span><span class="ft"> etc.</span></p>
  </aside>

  <aside id="FN788">
    <p class="f"><a class="notebackref" href="#IS65_20"><span class="notemark">**</span> 65:20</a> <span class="fk">Puer centum annorum, </span><span class="ft"> etc. Ille scilicet, qui etsi diu, tamen pueriliter vixit, serviens vitiis: et hoc exponit sic Gregorius. </span><span class="fk">Puer centum annorum. Et peccator centum annorum. </span><span class="ft"> Vita quidem pueri longum trahitur, ut a factis puerilibus corrigatur: sed si a peccati perpetratione, nec temporis longinquitate compescitur, hæc ipsa vitæ longinquitas, quam per misericordiam Dei accepit ei ad cumulum maledictionis crescit.</span></p>
  </aside>

  <aside id="FN789">
    <p class="f"><a class="notebackref" href="#IS65_21"><span class="notemark">††</span> 65:21</a> <span class="fk">Domos. </span><span class="ft"> HIER. Virtutes pro quibus in cœlestibus requiescent, etc., usque ad Multi enim sancti ædificant domos, sed non habitant in eis.</span></p>
  </aside>

  <aside id="FN790">
    <p class="f"><a class="notebackref" href="#IS65_22"><span class="notemark">‡‡</span> 65:22</a> <span class="fk">Secundum enim. </span><span class="ft"> ID. Sicut Christus etc., </span><span class="fk">usque ad Lignum vitæ est his qui apprehenderunt eam, </span><span class="ft"> scilicet, sapientiam, quæ est Christus.</span></p>
  </aside>

  <aside id="FN791">
    <p class="f"><a class="notebackref" href="#IS65_23"><span class="notemark">§§</span> 65:23</a> <span class="fk">Semen benedictorum. </span><span class="ft"> Apostoli, et alii doctores in prædicatione, vel in aliis operibus, sicut Judæi, quia æternam mercedem percipient, </span><span class="fk">quia venient cum exsultatione portantes manipulos suos</span><span class="ft"> Psal. 125.. </span><span class="fk">Nepotes. </span><span class="ft"> Quos filii eorum in fide genuerunt, sicut Marcus Petri discipulus, et Lucas Pauli filius.</span></p>
  </aside>

  <aside id="FN792">
    <p class="f"><a class="notebackref" href="#IS65_24"><span class="notemark">***</span> 65:24</a> <span class="fk">Antequam clament. </span><span class="ft"> In conturbatione, in dolore mentis, sed in gaudio et lætitia: unde, </span><span class="fk">Quod enim est gaudium nostrum aut corona gloriæ, nonne vos</span><span class="ft"> II Thes. 2.? etc.</span></p>
  </aside>

  <aside id="FN793">
    <p class="f"><a class="notebackref" href="#IS65_25"><span class="notemark">†††</span> 65:25</a> <span class="fk">Lupus. </span><span class="ft"> Lupus Saulus, id est persecutor, de quo, </span><span class="fk">Benjamin lupus rapax</span><span class="ft"> Gen. 49.. </span><span class="fk">Agnus. </span><span class="ft"> Qui scilicet in candidis vestibus sequuntur agnum quocunque ierit: De quibus Petro dicitur, </span><span class="fk">Pasce agnos meos</span><span class="ft"> Joan. 21.. </span><span class="fk">Et leo et bos comedent. </span><span class="ft"> Vir scilicet disertus et potentissimus in sæculo spreta philosophiæ eloquentia comedet paleas, id est utilitatem et superficiem historiæ cum bobus, id est prædicatoribus Ecclesiæ. Hæc comedunt leones donec multis laboribus veniatur ad profunditatem mysterii, sicut Augustinus et Cyprianus et alii. </span><span class="fk">Neque occident. </span><span class="ft"> Deposita feritate, vel in præsenti vel in futuro, et hoc est: </span><span class="fk">In omni monte, </span><span class="ft"> etc. Hoc Judæi carnaliter accipiunt, dicentes quod in tempore Christi sui tanta pax et securitas sibi erit, ut lupi et agni, leones et boves, serpentes et homines commorentur simul, et comedant, neque eis noceant, qui in templo, et in monte sancto habitant. Ex quo colligitur, quod omnes alii occidentur. Sed hoc falsum esse ostenditur his verbis: </span><span class="fk">Hæc dicit Dominus: Cælum sedes mea, terra autem scabellum pedum meorum, </span><span class="ft"> etc., hoc tamen Judæi carnaliter intelligunt.</span></p>
  </aside>

  <aside id="FN794">
    <p class="f"><a class="notebackref" href="#IS66_1"><span class="notemark">*</span> 66:1</a> <span class="fk">Cœlum. </span><span class="ft"> Omnes sancti quorum conversatio in cœlis est; unde: </span><span class="fk">Anima justi sedes est Dei. Cœlum sedes mea. </span><span class="ft"> Quasi diceret: Ne putetis hæc ad litteram esse complenda. </span><span class="fk">Quæ est ista. </span><span class="ft"> Quasi diceret: Putatis me localem, et in templo tantum manentem, sed </span><span class="fk">quæ est ista domus, </span><span class="ft"> etc.</span></p>
  </aside>

  <aside id="FN795">
    <p class="f"><a class="notebackref" href="#IS66_2"><span class="notemark">†</span> 66:2</a> <span class="fk">Ad quem, </span><span class="ft"> etc. Ablato altari temploque terreno quod humana manus construxit, recte auferentur victimæ Judæorum, ne forte dicerent: Non tam sumus stulti, ut Deum putemus hoc loco posse concludi, sed in separato ad glorificandum Deum loco victimas immolamus sicut in lege præcipitur.</span></p>
  </aside>

  <aside id="FN796">
    <p class="f"><a class="notebackref" href="#IS66_3"><span class="notemark">‡</span> 66:3</a> <span class="fk">Qui immolat bovem. </span><span class="ft"> HIER. Quasi: Sacrificium vestrum non placet mihi post immolationem veri sacrificii: in cujus umbra illa sacrificia concessi vobis, et ne immolaretis idolis. </span><span class="fk">Canem. </span><span class="ft"> De quo per Moysen: </span><span class="fk">Non offeres in domo Dei tui mercedem meretricis, neque pretium canis</span><span class="ft"> Deut. 23.. Et bene canis et meretrix copulantur, quia similiter libidinantur. </span><span class="fk">Elegerunt in viis suis. </span><span class="ft"> Non mea voluntate, ex quo verus agnus immolatus est, Unde: </span><span class="fk">Pascha nostrum immolatus est Christus</span><span class="ft"> I Cor. 5..</span></p>
  </aside>

  <aside id="FN797">
    <p class="f"><a class="notebackref" href="#IS66_4"><span class="notemark">§</span> 66:4</a> <span class="fk">Et quæ timebant. </span><span class="ft"> Romanos; unde: </span><span class="fk">Venient Romani, et tollent nostrum locum et Gentem</span><span class="ft"> Joan. 11.. Vel famem, pestem, captivitatem.</span></p>
  </aside>

  <aside id="FN798">
    <p class="f"><a class="notebackref" href="#IS66_5"><span class="notemark">**</span> 66:5</a> <span class="fk">Odientes vos. </span><span class="ft"> Quia de mundo non estis, quia in me creditis, quia nomen meum habetis, a Chrito Christiani dicti: unde, </span><span class="fk">Jam enim conspiraverant Judæi, ut si quis confiteretur Christum, extra Synagogam fieret</span><span class="ft"> Joan. 9.. </span><span class="fk">Glorificetur. </span><span class="ft"> HIER. quasi: Appareat gloriosus, etc., usque ad cum potestate magna et majestate et virtute, vel etiam in præsenti.</span></p>
  </aside>

  <aside id="FN799">
    <p class="f"><a class="notebackref" href="#IS66_6"><span class="notemark">††</span> 66:6</a> <span class="fk">Vox populi de civitate. </span><span class="ft"> Adveniente Romano exercitu, secundum Josephum, divisi sunt Judæi in tres partes de principatu contendentes. Alii sibi alium principem præponentes Pars autem populi et sacerdotum, tenebant templum, arcem vero et regiam domum pars populi et principum, reliquam vero civitatem tertia pars et maxime vulgus. Pugnabant ergo et extra contra hostes, et intra contra cives. Romanis ergo urbem irrumpentibus audita est vox populi plangentis de civitate, vox sacerdotum, et qui cum ipsis erant de templo. Vox etiam Domini audita est in Romanis exsultantibus, qui etiam nutu Dei venerunt, </span><span class="fk">reddentis reddentes retributionem inimicis suis, </span><span class="ft"> scilicet Judæis, per Romanos.</span></p>
  </aside>

  <aside id="FN800">
    <p class="f"><a class="notebackref" href="#IS66_7"><span class="notemark">‡‡</span> 66:7</a> <span class="fk">Antequam parturiret. </span><span class="ft"> HIER. Non paulatim, sed nec multo tempore, etc., usque ad et David, inquit, </span><span class="fk">Spes omnium finium terræ et in mari longe</span><span class="ft"> Psal. 74.. </span><span class="fk">Masculum, </span><span class="ft"> populum fortem de quo Stephanus, Paulus, qui dicit: </span><span class="fk">Quis nos separabit a charitate Christi</span><span class="ft"> Rom. 8..</span></p>
  </aside>

  <aside id="FN801">
    <p class="f"><a class="notebackref" href="#IS66_8"><span class="notemark">§§</span> 66:8</a> <span class="fk">In die una. </span><span class="ft"> Apostolus filios suos tanquam una die simul genuit, quia in Christo, qui lux, et dies; et in unitate fidei.</span></p>
  </aside>

  <aside id="FN802">
    <p class="f"><a class="notebackref" href="#IS66_9"><span class="notemark">***</span> 66:9</a> <span class="fk">Si ego. </span><span class="ft"> Quasi: Ego qui omnes creavi homines in nihilo, creabo mihi ex omnibus gentibus Ecclesiam unam quæ ædificatur de vivis lapidibus:</span></p>
  </aside>

  <aside id="FN803">
    <p class="f"><a class="notebackref" href="#IS66_10"><span class="notemark">†††</span> 66:10</a> <span class="fk">Lætamini, </span><span class="ft"> etc. HIER. O angeli, o apostoli, tristes de perditione Judæorum infidelium, lætamini consolati de fide et salute gentium de quibus ædificatur Ecclesia.</span></p>
  </aside>

  <aside id="FN804">
    <p class="f"><a class="notebackref" href="#IS66_11"><span class="notemark">‡‡‡</span> 66:11</a> <span class="fk">Ut sugatis. </span><span class="ft"> Fidem simplicium, et opera bona inde delectati. Fides credentium lac et cibus est prædicatorum. Unde et Christus: </span><span class="fk">Ego cibum habeo manducare, quem vos nescitis</span><span class="ft"> Joan. 4.. </span><span class="fk">Et repleamini. </span><span class="ft"> Puerpera quæ genuit masculum non caret abundantia lactis in educatione Gentis, et parvulorum qui simul nati sunt ut præberet eis duo ubera Veteris et Novi Testamenti. Et notandum quod parvuli lacte consolationis indigent quasi adhuc in carne versantes: qui vero post lac consolationis ad solidum cibum profecerunt, affluent deliciis veritatis et scientiæ omnimodæ gloriæ. </span><span class="fk">Ut mulgeatis. </span><span class="ft"> Sancta Ecclesia in omnibus una, in aliis habet lac, simplicem, scilicet fidem, operationem. In aliis affluit omnimoda gloria, charismatum scilicet abundantia, et divinitatis scientia et humanitatis Christi. Sancti ergo prædicatores in omnibus delectantur tanquam carpentes ab aliis hoc, ab aliis illud. </span><span class="fk">Ab ubere. </span><span class="ft"> Ab apostolis et prædicatoribus ad dona Spiritus sancti, vel ad doctrinam Veteris et Novi Testamenti. Quod enim prædicant, operibus monstrant, ut sic auditoribus ducatum præbeant.</span></p>
  </aside>

  <aside id="FN805">
    <p class="f"><a class="notebackref" href="#IS66_12"><span class="notemark">§§§</span> 66:12</a> <span class="fk">Blandientur vobis. </span><span class="ft"> HIER. Sustentantes, lac dantes, sicut ille qui dicit, </span><span class="fk">Obsecro vos, fatres, per misericordiam Dei ut exhibeatis corda vestra</span><span class="ft"> Rom. 12., etc. Et: </span><span class="fk">Obsecro vos tanquam advenas, </span><span class="ft"> I Petr. 2.. etc.</span></p>
  </aside>

  <aside id="FN806">
    <p class="f"><a class="notebackref" href="#IS66_13"><span class="notemark">*</span> 66:13</a> <span class="fk">Quomodo. </span><span class="ft"> Omnipotens Deus tanquam misericors et miserator, modo aquilæ modo gallinæ, modo mari blandienti se comparat, ut vos saltem blanditiis alliciat. Sicut etiam aquila in rupibus inaccessis nidum parat, ne accessus alicui pateat, et in medio amethistum lapidem qui omnia venena fugat, secundum physicos propter serpentes arcendos, quædam alia secreta naturæ collocat: sic ipse in cordibus nostris lapidem, id est fidem suam ponit, scilicet, seipsum, qui est lapis abscisus sine manibus de monte, quo omnia venena diaboli fugantur. Aquila enim plus omnibus bestiis, et jumentis, pecudibus avibusque fœtus diligit, ut aiunt qui de animantium scripsere naturis</span></p>
  </aside>

  <aside id="FN807">
    <p class="f"><a class="notebackref" href="#IS66_14"><span class="notemark">†</span> 66:14</a> <span class="fk">Videbitis, </span><span class="ft"> o apostoli, multitudinem viventium ad fidem. </span><span class="fk">Et gaudebit cor vestrum</span><span class="ft"> de salute illorum, </span><span class="fk">et ossa vestra, </span><span class="ft"> virtutes, germinabunt in aliorum cordibus, fructus bonæ voluntatis et operationis. Sicut enim corpus ossibus, ita anima sustentatur virtutibus. </span><span class="fk">Et ossa vestra. </span><span class="ft"> In die judicii corpora vestra reviviscent in immortalitate, ut sicut corpore et anima in præsenti vita Deo servivistis, sic corpore et anima præmia recipiatis. </span><span class="fk">Cognoscetur. </span><span class="ft"> In judicio scilicet bonis suavis et mitis; impiis ultor, et fortis cognoscetur Filius, qui Patris manus est, per quem omnia operatur</span></p>
  </aside>

  <aside id="FN808">
    <p class="f"><a class="notebackref" href="#IS66_16"><span class="notemark">‡</span> 66:16</a> <span class="fk">In igne. </span><span class="ft"> Qui æternus erit malis quos involvet, et adducet ad supplicium æternum quo purgabitur quid in bonis erit purgandum. </span><span class="fk">Quadrigæ ejus. </span><span class="ft"> Currus, quia tunc triumphaturus, et omnes adversarios debellaturus: non quod egeat ministerio angelorum. </span><span class="fk">In igne Dominus. </span><span class="ft"> In judicio. Vel, discretio ejus et justitia monstratur, dum bonos a malis dividit justo judicio, non potentia. </span><span class="fk">Gladio. </span><span class="ft"> HIER. Sententia: unde Amos, </span><span class="fk">Gladio Dei peribunt omnes peccatores, </span><span class="ft"> etc. Amos. 9. Dum enim reddet unicuique quod meretur, omnes cognoscent illum justum judicem, et laudabunt ejus judicium.</span></p>
  </aside>

  <aside id="FN809">
    <p class="f"><a class="notebackref" href="#IS66_17"><span class="notemark">§</span> 66:17</a> <span class="fk">Qui sanctificabantur</span><span class="ft"> ID. Opinione sua in fontibus et baptismatibus, etc., usque ad sed tamen dicitur ad confusionem eorum qui nec erubescunt facere. </span><span class="fk">Qui sanctificabantur. </span><span class="ft"> Possumus secundum tropologiam dicere, omnes voluptatis magis quam Dei amatores, dicere sanctificari in hortis et in liminibus, secundum Septuaginta, quia in mysteria veritatis non valent introire, et comedere cibos pietatis: quia non sunt sancti corpore et spiritu nec comedunt carnem Christi, ut habeant vitam æternam. </span><span class="fk">Etenim pascha nostrum immolatus est Christus</span><span class="ft"> I Cor. 5., qui non foris, sed in una domo et intus comeditur. </span><span class="fk">In hortis. </span><span class="ft"> Non in sacrificio vitulæ rufæ, quod præcipiebatur in lege.</span></p>
  </aside>

  <aside id="FN810">
    <p class="f"><a class="notebackref" href="#IS66_18"><span class="notemark">**</span> 66:18</a> <span class="fk">Ego autem. </span><span class="ft"> Quasi dicat: Ideo venio ad judicium cum omnibus gentibus et linguis, ut judicem simul omnia opera eorum et cogitationes, et reddam eis omnia quæ merentur. </span><span class="fk">Linguis. </span><span class="ft"> HIER. Quæ secundum apostolorum non solum hominum, etc., usque ad Juxta illud: </span><span class="fk">Inebriatus est in cœlo gladius meus, et usque ad terram descendit</span><span class="ft"> Isa. 34..</span></p>
  </aside>

  <aside id="FN811">
    <p class="f"><a class="notebackref" href="#IS66_19"><span class="notemark">††</span> 66:19</a> <span class="fk">Et ponam in eis signum. </span><span class="ft"> Crucis, Christianitatis, salutis, quo signati in Ezechiele non interficiuntur; quo in Ægypto postes signantur et Isrælitæ salvantur. Hoc signum Achaz noluit petere, quod supponit Isaias: </span><span class="fk">Ecce virgo concipiet, </span><span class="ft"> etc. </span><span class="fk">Et mittam ex eis. </span><span class="ft"> Videtur esse contrarium, cum de judicio prius dictum sit, reverti ad primum adventum, quo apostoli ad gentes diriguntur et audiunt: </span><span class="fk">Ite, docete omnes gentes</span><span class="ft"> Matth. 28.. Sed judicii dies prædicitur, ut metu futuræ pœnæ perterriti, accipiant adventum Salvatoris: et apostolorum prædicationem qui sunt præmittendi. </span><span class="fk">In mare. </span><span class="ft"> Mundum scilicet, cujus partes subdit Africam, etc. meridia nam, scilicet plagam in qua Africa est.</span></p>
  </aside>

  <aside id="FN812">
    <p class="f"><a class="notebackref" href="#IS66_20"><span class="notemark">‡‡</span> 66:20</a> <span class="fk">In equis. </span><span class="ft"> HIER. Sunt adducti, qui velociter credunt et cito ad fidem currunt. </span><span class="fk">In quadrigis et in lecticis. </span><span class="ft"> Philosophos, scilicet et doctrina et morum honestate fulgentes: unde citius ad doctrinam quatuor Evangelistarum pervenerunt, et quatuor principalibus virtutibus sublevati cælestia mente attigerunt. </span><span class="fk">In mulis. </span><span class="ft"> Super quos David et Salomon sedisse leguntur. Qui enim a mundi fetu steriles sunt, Domino qui per illos figuratur, quasi mansueti deserviunt. </span><span class="fk">In carrucis. </span><span class="ft"> Septuaginta, tectis vehiculis: alii simpliciter. Hi sunt quibus dicitur: </span><span class="fk">Invicem onera vestra portate</span><span class="ft"> Gal. 6.. </span><span class="fk">Quomodo. </span><span class="ft"> Quasi: Cum tanta lætitia adducunt apostoli fratres vestros quorum munera, fides, spes, charitas, oratio munda, bona opera etc., vasa pura corda et corpora immaculata. </span><span class="fk">Inferant. </span><span class="ft"> Quod secundum legem ter in anno faciebant, scilicet in Pascha, in Pentecoste, in festivitate Tabernaculorum; unde, </span><span class="fk">Non apparebis in conspectu meo vacuus</span><span class="ft"> Exod. 23.. </span><span class="fk">Domum Domini. Templum Dei sanctum est, quod estis vos</span><span class="ft"> I Cor. 3.. Et alibi: </span><span class="fk">Templum Dei estis et Spiritus sanctus habitat in vobis</span><span class="ft"> II Cor. 6..</span></p>
  </aside>

  <aside id="FN813">
    <p class="f"><a class="notebackref" href="#IS66_22"><span class="notemark">§§</span> 66:22</a> <span class="fk">Quia sicut cœli. </span><span class="ft"> Quasi: Sicut hæc innovata in æternum manebunt immobilia, sic semen vestrum, o apostoli, innovatum, ab omni corruptione carnis in æternum mecum regnabit. </span><span class="fk">Quia sicut, </span><span class="ft"> etc. HIER. Hæc usque ad finem libri pertinent ad diem judicii.</span></p>
  </aside>

  <aside id="FN814">
    <p class="f"><a class="notebackref" href="#IS66_23"><span class="notemark">***</span> 66:23</a> <span class="fk">Mensis ex mense. </span><span class="ft"> Mene Græce, Latine luna, unde neomenia, quasi nova luna. A mene mensis apud illos qui initium kalendarum, non secundum solis cursum et diversa spatia mensium, sed secundum lunæ circumitum et terminant et incipiunt, quod Hebræi faciunt. Per mensem ergo lunam: per lunam quæ modo crescit, et sicut aiunt physici et philosophi a sole, quod non habet, lumen recipit Ecclesia intelligitur, de qua, </span><span class="fk">Permanebit cum sole et ante lunam</span><span class="ft"> Psal. 71.. Et alibi: </span><span class="fk">Pulchra ut luna, electa ut sol</span><span class="ft"> Cant. 6., et hoc est, erit mensis ex mense.</span></p>
  </aside>

  <aside id="FN815">
    <p class="f"><a class="notebackref" href="#IS66_24"><span class="notemark">†††</span> 66:24</a> <span class="fk">Et Egredientur. </span><span class="ft"> Quasi ad videndum, non loco, sed intelligentia, vel visione manifesta, ut ad laudem Dei magis accendantur. </span><span class="fk">Et videbunt. </span><span class="ft"> HIER. Non mirum si sancti jam immortales reprobos videant, cum prophetæ adhuc mortales hæc omnia videre meruerunt. </span><span class="fk">Cadavera, </span><span class="ft"> quia in æternam damnationem cadent, secundum quod et dæmones cadavera possunt dici, secundum quod etiam homines appellantur. Unde: </span><span class="fk">Inimicus homo hoc fecit</span><span class="ft"> Matth. 13.. </span><span class="fk">Vermis eorum. </span><span class="ft"> Materialis, vel conscientiæ; unde: </span><span class="fk">Sicut tinea comedit vestimentum, et vermis corrodit lignum, et ignis devorat ligna, sic mœror et tristitia excruciat cor viri</span><span class="ft"> Prov. 25.. </span><span class="fk">Ad satietatem. </span><span class="ft"> Quia scilicet boni videbunt eos a se justo Dei judicio separatos, amissa potentia qua sæviebant contra bonos, et vindictam Dei in illos tantam, ut majorem non exposcant. Qui modo dicunt, </span><span class="fk">Usquequo, Domine, non vindicas sanguinem nostrum</span><span class="ft"> Apoc. 6.? Satiabuntur quoque de beatitudine sua, agentes gratias visa impiorum ineffabili pœna.</span></p>
  </aside>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>