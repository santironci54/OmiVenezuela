<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -THESSALONICENSES I</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">THESSALONICENSES I</p>

  <div class="divCap"><a href='1TH.xhtml#H11_0' class="button">1</a><a href='1TH.xhtml#H12_0' class="button">2</a><a href='1TH.xhtml#H13_0' class="button">3</a><a href='1TH.xhtml#H14_0' class="button">4</a><a href='1TH.xhtml#H15_0' class="button">5</a></div>

  <p class='main' id='H10_0'></p>

  <h2>INCIPIT AD THESSALONICENSES I</h2>

  <p class='pT4' id='H11_0'>1</p>

  <p class='Normale'><span class="Versetto" id="H11_1">1&#160;</span>Paulus, et Silvanus, et Timotheus ecclesiæ Thessalonicensium in Deo Patre, et Domino Jesu Christo.<a href='#FN1'>*</a> <span class="Versetto" id="H11_2">2&#160;</span>Gratia vobis, et pax. Gratias agimus Deo semper pro omnibus vobis, memoriam vestri facientes in orationibus nostris sine intermissione,<a href='#FN2'>†</a> <span class="Versetto" id="H11_3">3&#160;</span>memores operis fidei vestræ, et laboris, et caritatis, et sustinentiæ spei Domini nostri Jesu Christi, ante Deum et Patrem nostrum:<a href='#FN3'>‡</a> <span class="Versetto" id="H11_4">4&#160;</span>scientes, fratres dilecti a Deo, electionem vestram: <span class="Versetto" id="H11_5">5&#160;</span>quia Evangelium nostrum non fuit ad vos in sermone tantum, sed et in virtute, et in Spiritu Sancto, et in plenitudine multa, sicut scitis quales fuerimus in vobis propter vos.<a href='#FN4'>§</a> <span class="Versetto" id="H11_6">6&#160;</span>Et vos imitatores nostri facti estis, et Domini, excipientes verbum in tribulatione multa, cum gaudio Spiritus Sancti: <span class="Versetto" id="H11_7">7&#160;</span>ita ut facti sitis forma omnibus credentibus in Macedonia, et in Achaia. <span class="Versetto" id="H11_8">8&#160;</span>A vobis enim diffamatus est sermo Domini, non solum in Macedonia, et in Achaia, sed et in omni loco fides vestra, quæ est ad Deum, profecta est ita ut non sit nobis necesse quidquam loqui. <span class="Versetto" id="H11_9">9&#160;</span>Ipsi enim de nobis annuntiant qualem introitum habuerimus ad vos: et quomodo conversi estis ad Deum a simulacris, servire Deo vivo, et vero, <span class="Versetto" id="H11_10">10&#160;</span>et exspectare Filium ejus de cælis (quem suscitavit a mortuis) Jesum, qui eripuit nos ab ira ventura.</p>

  <p class='pT4' id='H12_0'>2</p>

  <p class='Normale'><span class="Versetto" id="H12_1">1&#160;</span>Nam ipsi scitis, fratres, introitum nostrum ad vos, quia non inanis fuit:<a href='#FN5'>*</a> <span class="Versetto" id="H12_2">2&#160;</span>sed ante passi, et contumeliis affecti (sicut scitis) in Philippis, fiduciam habuimus in Deo nostro, loqui ad vos Evangelium Dei in multa sollicitudine.<a href='#FN6'>†</a> <span class="Versetto" id="H12_3">3&#160;</span>Exhortatio enim nostra non de errore, neque de immunditia, neque in dolo,<a href='#FN7'>‡</a> <span class="Versetto" id="H12_4">4&#160;</span>sed sicut probati sumus a Deo ut crederetur nobis Evangelium: ita loquimur non quasi hominibus placentes, sed Deo, qui probat corda nostra.<a href='#FN8'>§</a> <span class="Versetto" id="H12_5">5&#160;</span>Neque enim aliquando fuimus in sermone adulationis, sicut scitis: neque in occasione avaritiæ: Deus testis est:<a href='#FN9'>**</a> <span class="Versetto" id="H12_6">6&#160;</span>nec quærentes ab hominibus gloriam, neque a vobis, neque ab aliis. <span class="Versetto" id="H12_7">7&#160;</span>Cum possemus vobis oneri esse ut Christi apostoli: sed facti sumus parvuli in medio vestrum, tamquam si nutrix foveat filios suos.<a href='#FN10'>††</a> <span class="Versetto" id="H12_8">8&#160;</span>Ita desiderantes vos, cupide volebamus tradere vobis non solum Evangelium Dei, sed etiam animas nostras: quoniam carissimi nobis facti estis. <span class="Versetto" id="H12_9">9&#160;</span>Memores enim estis, fratres, laboris nostri, et fatigationis: nocte ac die operantes, ne quem vestrum gravaremus, prædicavimus in vobis Evangelium Dei. <span class="Versetto" id="H12_10">10&#160;</span>Vos testes estis, et Deus, quam sancte, et juste, et sine querela, vobis, qui credidistis, fuimus: <span class="Versetto" id="H12_11">11&#160;</span>sicut scitis, qualiter unumquemque vestrum (sicut pater filios suos) <span class="Versetto" id="H12_12">12&#160;</span>deprecantes vos, et consolantes, testificati sumus, ut ambularetis digne Deo, qui vocavit vos in suum regnum et gloriam.<a href='#FN11'>‡‡</a> <span class="Versetto" id="H12_13">13&#160;</span>Ideo et nos gratias agimus Deo sine intermissione: quoniam cum accepissetis a nobis verbum auditus Dei, accepistis illud, non ut verbum hominum, sed (sicut est vere) verbum Dei, qui operatur in vobis, qui credidistis:<a href='#FN12'>§§</a> <span class="Versetto" id="H12_14">14&#160;</span>vos enim imitatores facti estis, fratres, ecclesiarum Dei, quæ sunt in Judæa in Christo Jesu: quia eadem passi estis et vos a contribulibus vestris, sicut et ipsi a Judæis:<a href='#FN13'>***</a> <span class="Versetto" id="H12_15">15&#160;</span>qui et Dominum occiderunt Jesum, et prophetas, et nos persecuti sunt, et Deo non placent, et omnibus hominibus adversantur, <span class="Versetto" id="H12_16">16&#160;</span>prohibentes nos gentibus loqui ut salvæ fiant, ut impleant peccata sua semper: pervenit enim ira Dei super illos usque in finem.<a href='#FN14'>†††</a> <span class="Versetto" id="H12_17">17&#160;</span>Nos autem fratres desolati a vobis ad tempus horæ, aspectu, non corde, abundantius festinavimus faciem vestram videre cum multo desiderio: <span class="Versetto" id="H12_18">18&#160;</span>quoniam voluimus venire ad vos, ego quidem Paulus, et semel, et iterum: sed impedivit nos Satanas.<a href='#FN15'>‡‡‡</a> <span class="Versetto" id="H12_19">19&#160;</span>Quæ est enim nostra spes aut gaudium, aut corona gloriæ? nonne vos ante Dominum nostrum Jesum Christum estis in adventu ejus?<a href='#FN16'>§§§</a> <span class="Versetto" id="H12_20">20&#160;</span>vos enim estis gloria nostra et gaudium.</p>

  <p class='pT4' id='H13_0'>3</p>

  <p class='Normale'><span class="Versetto" id="H13_1">1&#160;</span>Propter quod non sustinentes amplius, placuit nobis remanere Athenis, solis: <span class="Versetto" id="H13_2">2&#160;</span>et misimus Timotheum fratrem nostrum, et ministrum Dei in Evangelio Christi, ad confirmandos vos, et exhortandos pro fide vestra:<a href='#FN17'>*</a> <span class="Versetto" id="H13_3">3&#160;</span>ut nemo moveatur in tribulationibus istis: ipsi enim scitis quod in hoc positi sumus. <span class="Versetto" id="H13_4">4&#160;</span>Nam et cum apud vos essemus, prædicebamus vobis passuros nos tribulationes, sicut et factum est, et scitis. <span class="Versetto" id="H13_5">5&#160;</span>Propterea et ego amplius non sustinens, misi ad cognoscendam fidem vestram: ne forte tentaverit vos is qui tentat, et inanis fiat labor noster. <span class="Versetto" id="H13_6">6&#160;</span>Nunc autem veniente Timotheo ad nos a vobis, et annuntiante nobis fidem et caritatem vestram, et quia memoriam nostri habetis bonam semper, desiderantes nos videre, sicut et nos quoque vos:<a href='#FN18'>†</a> <span class="Versetto" id="H13_7">7&#160;</span>ideo consolati sumus, fratres, in vobis in omni necessitate et tribulatione nostra, per fidem vestram, <span class="Versetto" id="H13_8">8&#160;</span>quoniam nunc vivimus, si vos statis in Domino. <span class="Versetto" id="H13_9">9&#160;</span>Quam enim gratiarum actionem possumus Deo retribuere pro vobis in omni gaudio, quo gaudemus propter vos ante Deum nostrum,<a href='#FN19'>‡</a> <span class="Versetto" id="H13_10">10&#160;</span>nocte ac die abundantius orantes, ut videamus faciem vestram, et compleamus ea quæ desunt fidei vestræ? <span class="Versetto" id="H13_11">11&#160;</span>Ipse autem Deus, et Pater noster, et Dominus noster Jesus Christus, dirigat viam nostram ad vos. <span class="Versetto" id="H13_12">12&#160;</span>Vos autem Dominus multiplicet, et abundare faciat caritatem vestram in invicem, et in omnes, quemadmodum et nos in vobis: <span class="Versetto" id="H13_13">13&#160;</span>ad confirmanda corda vestra sine querela in sanctitate, ante Deum et Patrem nostrum, in adventu Domini nostri Jesu Christi cum omnibus sanctis ejus. Amen.<a href='#FN20'>§</a></p>

  <p class='pT4' id='H14_0'>4</p>

  <p class='Normale'><span class="Versetto" id="H14_1">1&#160;</span>De cetero ergo, fratres, rogamus vos et obsecramus in Domino Jesu, ut quemadmodum accepistis a nobis quomodo oporteat vos ambulare, et placere Deo, sic et ambuletis ut abundetis magis.<a href='#FN21'>*</a> <span class="Versetto" id="H14_2">2&#160;</span>Scitis enim quæ præcepta dederim vobis per Dominum Jesum.<a href='#FN22'>†</a> <span class="Versetto" id="H14_3">3&#160;</span>Hæc est enim voluntas Dei, sanctificatio vestra: ut abstineatis vos a fornicatione, <span class="Versetto" id="H14_4">4&#160;</span>ut sciat unusquisque vestrum vas suum possidere in sanctificatione, et honore:<a href='#FN23'>‡</a> <span class="Versetto" id="H14_5">5&#160;</span>non in passione desiderii, sicut et gentes, quæ ignorant Deum: <span class="Versetto" id="H14_6">6&#160;</span>et ne quis supergrediatur, neque circumveniat in negotio fratrem suum: quoniam vindex est Dominus de his omnibus, sicut prædiximus vobis, et testificati sumus. <span class="Versetto" id="H14_7">7&#160;</span>Non enim vocavit nos Deus in immunditiam, sed in sanctificationem. <span class="Versetto" id="H14_8">8&#160;</span>Itaque qui hæc spernit, non hominem spernit, sed Deum: qui etiam dedit Spiritum suum Sanctum in nobis.<a href='#FN24'>§</a> <span class="Versetto" id="H14_9">9&#160;</span>De caritate autem fraternitatis non necesse habemus scribere vobis: ipsi enim vos a Deo didicistis ut diligatis invicem. <span class="Versetto" id="H14_10">10&#160;</span>Etenim illud facitis in omnes fratres in universa Macedonia. Rogamus autem vos, fratres, ut abundetis magis, <span class="Versetto" id="H14_11">11&#160;</span>et opera detis ut quieti sitis, et ut vestrum negotium agatis, et operemini manibus vestris, sicut præcepimus vobis:<a href='#FN25'>**</a> <span class="Versetto" id="H14_12">12&#160;</span>et ut honeste ambuletis ad eos qui foris sunt: et nullius aliquid desideretis.<a href='#FN26'>††</a> <span class="Versetto" id="H14_13">13&#160;</span>Nolumus autem vos ignorare fratres de dormientibus, ut non contristemini sicut et ceteri, qui spem non habent.<a href='#FN27'>‡‡</a> <span class="Versetto" id="H14_14">14&#160;</span>Si enim credimus quod Jesus mortuus est, et resurrexit: ita et Deus eos qui dormierunt per Jesum, adducet cum eo.<a href='#FN28'>§§</a> <span class="Versetto" id="H14_15">15&#160;</span>Hoc enim vobis dicimus in verbo Domini, quia nos, qui vivimus, qui residui sumus in adventum Domini, non præveniemus eos qui dormierunt.<a href='#FN29'>***</a> <span class="Versetto" id="H14_16">16&#160;</span>Quoniam ipse Dominus in jussu, et in voce archangeli, et in tuba Dei descendet de cælo: et mortui, qui in Christo sunt, resurgent primi.<a href='#FN30'>†††</a> <span class="Versetto" id="H14_17">17&#160;</span>Deinde nos, qui vivimus, qui relinquimur, simul rapiemur cum illis in nubibus obviam Christo in aëra, et sic semper cum Domino erimus. <span class="Versetto" id="H14_18">18&#160;</span>Itaque consolamini invicem in verbis istis.</p>

  <p class='pT4' id='H15_0'>5</p>

  <p class='Normale'><span class="Versetto" id="H15_1">1&#160;</span>De temporibus autem, et momentis, fratres, non indigetis ut scribamus vobis.<a href='#FN31'>*</a> <span class="Versetto" id="H15_2">2&#160;</span>Ipsi enim diligenter scitis quia dies Domini, sicut fur in nocte, ita veniet:<a href='#FN32'>†</a> <span class="Versetto" id="H15_3">3&#160;</span>cum enim dixerint: Pax et securitas: tunc repentinus eis superveniet interitus, sicut dolor in utero habenti, et non effugient.<a href='#FN33'>‡</a> <span class="Versetto" id="H15_4">4&#160;</span>Vos autem, fratres, non estis in tenebris, ut vos dies illa tamquam fur comprehendat: <span class="Versetto" id="H15_5">5&#160;</span>omnes enim vos filii lucis estis, et filii diei: non sumus noctis, neque tenebrarum.<a href='#FN34'>§</a> <span class="Versetto" id="H15_6">6&#160;</span>Igitur non dormiamus sicut et ceteri, sed vigilemus, et sobrii simus. <span class="Versetto" id="H15_7">7&#160;</span>Qui enim dormiunt, nocte dormiunt: et qui ebrii sunt, nocte ebrii sunt. <span class="Versetto" id="H15_8">8&#160;</span>Nos autem, qui diei sumus, sobrii simus, induti loricam fidei et caritatis, et galeam spem salutis: <span class="Versetto" id="H15_9">9&#160;</span>quoniam non posuit nos Deus in iram, sed in acquisitionem salutis per Dominum nostrum Jesum Christum, <span class="Versetto" id="H15_10">10&#160;</span>qui mortuus est pro nobis: ut sive vigilemus, sive dormiamus, simul cum illo vivamus. <span class="Versetto" id="H15_11">11&#160;</span>Propter quod consolamini invicem, et ædificate alterutrum, sicut et facitis. <span class="Versetto" id="H15_12">12&#160;</span>Rogamus autem vos, fratres, ut noveritis eos qui laborant inter vos, et præsunt vobis in Domino, et monent vos, <span class="Versetto" id="H15_13">13&#160;</span>ut habeatis illos abundantius in caritate propter opus illorum: pacem habete cum eis.<a href='#FN35'>**</a> <span class="Versetto" id="H15_14">14&#160;</span>Rogamus autem vos, fratres, corripite inquietos, consolamini pusillanimes, suscipite infirmos, patientes estote ad omnes. <span class="Versetto" id="H15_15">15&#160;</span>Videte ne quis malum pro malo alicui reddat: sed semper quod bonum est sectamini in invicem, et in omnes.<a href='#FN36'>††</a> <span class="Versetto" id="H15_16">16&#160;</span>Semper gaudete. <span class="Versetto" id="H15_17">17&#160;</span>Sine intermissione orate. <span class="Versetto" id="H15_18">18&#160;</span>In omnibus gratias agite: hæc est enim voluntas Dei in Christo Jesu in omnibus vobis.<a href='#FN37'>‡‡</a> <span class="Versetto" id="H15_19">19&#160;</span>Spiritum nolite extinguere. <span class="Versetto" id="H15_20">20&#160;</span>Prophetias nolite spernere. <span class="Versetto" id="H15_21">21&#160;</span>Omnia autem probate: quod bonum est tenete. <span class="Versetto" id="H15_22">22&#160;</span>Ab omni specie mala abstinete vos. <span class="Versetto" id="H15_23">23&#160;</span>Ipse autem Deus pacis sanctificet vos per omnia: ut integer spiritus vester, et anima, et corpus sine querela in adventu Domini nostri Jesu Christi servetur.<a href='#FN38'>§§</a> <span class="Versetto" id="H15_24">24&#160;</span>Fidelis est, qui vocavit vos: qui etiam faciet.<a href='#FN39'>***</a> <span class="Versetto" id="H15_25">25&#160;</span>Fratres, orate pro nobis. <span class="Versetto" id="H15_26">26&#160;</span>Salutate fratres omnes in osculo sancto. <span class="Versetto" id="H15_27">27&#160;</span>Adjuro vos per Dominum ut legatur epistola hæc omnibus sanctis fratribus. <span class="Versetto" id="H15_28">28&#160;</span>Gratia Domini nostri Jesu Christi vobiscum. Amen.</p>

  <p class="footnote"></p>

  <hr/>

  <aside id="FN1">
    <p class="f"><a class="notebackref" href="#H11_1"><span class="notemark">*</span> 1:1</a> <span class="fk">Argumentum</span><span class="ft"> Thessalonicenses sunt Macedones. Hi in Christo Jesu accepto verbo veritatis perstiterunt in fide, etiam in persecutione civium suorum. Præterea, nec receperunt falsos apostolos, nec ea quæ a falsis apostolis dicebantur. Hos collaudat Apostolus, scribens eis ab Athenis, per Tichicum diaconem, et Onesimum acolythum. </span><span class="fk">Silvanus et Timotheus. </span><span class="ft"> Nominibus illorum præscribitur salutatio, sed sensus et verba hujus epistolæ solius apostoli sunt.</span></p>
  </aside>

  <aside id="FN2">
    <p class="f"><a class="notebackref" href="#H11_2"><span class="notemark">†</span> 1:2</a> <span class="fk">Gratia vobis et pax. </span><span class="ft"> De more suo salutationem præmittit, qua præmissa de bonis eorum gratias agit, commemorans non solum fidem et opera, sed etiam conversionis modum et malorum sustinentiam.</span></p>
  </aside>

  <aside id="FN3">
    <p class="f"><a class="notebackref" href="#H11_3"><span class="notemark">‡</span> 1:3</a> <span class="fk">Ante Deum. </span><span class="ft"> Inde ita certi ac si jam videatis, et ita eos animat.</span></p>
  </aside>

  <aside id="FN4">
    <p class="f"><a class="notebackref" href="#H11_5"><span class="notemark">§</span> 1:5</a> <span class="fk">In Spiritu sancto. </span><span class="ft"> Quia per me recepistis dona Spiritus, non parce, sed in plenitudine. </span><span class="fk">Quales fuerimus, </span><span class="ft"> etc. Per hoc etiam quod nos passi sumus in exemplum vobis, patet quod Deus vos dilexit et elegit.</span></p>
  </aside>

  <aside id="FN5">
    <p class="f"><a class="notebackref" href="#H12_1"><span class="notemark">*</span> 2:1</a> <span class="fk">Quia non. </span><span class="ft"> Hoc de illo scitis, quia non fuit in prosperitate sæculari, quæ inanis, sed in multa sollicitudine pro adversis: et propterea habuimus fiduciam non in nobis qui fragiles, sed in Domino.</span></p>
  </aside>

  <aside id="FN6">
    <p class="f"><a class="notebackref" href="#H12_2"><span class="notemark">†</span> 2:2</a> <span class="fk">In Philippis. </span><span class="ft"> Pressuram quam hic commemorat, passus est propter spiritum pythonem, quem a puella ejecerat.</span></p>
  </aside>

  <aside id="FN7">
    <p class="f"><a class="notebackref" href="#H12_3"><span class="notemark">‡</span> 2:3</a> <span class="fk">Exhortatio. </span><span class="ft"> Hic contra pseudoapostolos videtur incipere commemorans de Evangelii veritate, deinde sua inter nos prudenti conversatione. </span><span class="fk">In dolo. </span><span class="ft"> Etiam veritas est in dolo quando non pro amore veritatis et utilitate auditorum prædicatur, sed ut gloria vel aliud lucrum acquiratur.</span></p>
  </aside>

  <aside id="FN8">
    <p class="f"><a class="notebackref" href="#H12_4"><span class="notemark">§</span> 2:4</a> <span class="fk">Non quasi hominibus placentes. </span><span class="ft"> Hoc nisi ipse operetur in nobis, vitare nequimus. Quas enim vires nocendi habeat humanæ gloriæ amor non sentit, nisi qui ei bellum indixerit: quia si cuiquam facile est laudem non cupere, dum negatur, difficile est tamen ea non delectari cum offertur.</span></p>
  </aside>

  <aside id="FN9">
    <p class="f"><a class="notebackref" href="#H12_5"><span class="notemark">**</span> 2:5</a> <span class="fk">Neque. </span><span class="ft"> In hoc tangit pseudoapostolos, qui se potius quam Dei doctrinam commendari volebant. Apostolus autem, qui gloriam non ad præsens, sed in futuro quærebat, se humilem faciebat, ut Dei prædicatio exaltaretur. </span><span class="fk">In occasione. </span><span class="ft"> Non dico in avaritiam, sed nec feci vel dixi, in quo esset occasio avaritiæ. Inde est. </span><span class="fk">Deus testis, </span><span class="ft"> qui novit cor: hoc enim non ita patet hominibus.</span></p>
  </aside>

  <aside id="FN10">
    <p class="f"><a class="notebackref" href="#H12_7"><span class="notemark">††</span> 2:7</a> <span class="fk">Possemus vobis, </span><span class="ft"> etc. Intantum gravat pseudoapostolorum causam ut se abnuere dicat, cum liceret illi subsidia requirere ad comprimendum illos quibus nec facultas erat, nec pudor poscendi. Apostolicæ autem potestatis debitum vocat </span><span class="fk">onus, </span><span class="ft"> propter pseudoapostolos, qui illud indebite usurpantes importune a plebibus exigebant. </span><span class="fk">Filios suos. </span><span class="ft"> Alienos filios quandoque nutrit mulier pro mercede, non ex amore: proprios vero, ex dilectione.</span></p>
  </aside>

  <aside id="FN11">
    <p class="f"><a class="notebackref" href="#H12_12"><span class="notemark">‡‡</span> 2:12</a> <span class="fk">Vocavit, </span><span class="ft"> vocatione quæ est secundum propositum.</span></p>
  </aside>

  <aside id="FN12">
    <p class="f"><a class="notebackref" href="#H12_13"><span class="notemark">§§</span> 2:13</a> <span class="fk">Ideo. </span><span class="ft"> Quia vos vocavit, gratias agimus. </span><span class="fk">Vocavit</span><span class="ft"> dico, quod inde apparet, quia vos cito et firmiter recepistis verbum etc. </span><span class="fk">Auditus Dei. </span><span class="ft"> Id est, quod audivimus a Deo, vel in quo auditur Deus. </span><span class="fk">Sicut est verbum Dei. </span><span class="ft"> Tanta enim devotione receperunt verbum, ut probarent se intellexisse Dei esse doctrinam.</span></p>
  </aside>

  <aside id="FN13">
    <p class="f"><a class="notebackref" href="#H12_14"><span class="notemark">***</span> 2:14</a> <span class="fk">Vos enim imitatores, </span><span class="ft"> etc. Multa dixit contra pseudo: jam ne pro sua vel apostolorum tribulatione moveantur, hortatur.</span></p>
  </aside>

  <aside id="FN14">
    <p class="f"><a class="notebackref" href="#H12_16"><span class="notemark">†††</span> 2:16</a> <span class="fk">Pervenit. </span><span class="ft"> Ideo semper implent peccata, quia ira Dei pervenit ut excæcentur. </span><span class="fk">Usque in finem. </span><span class="ft"> Quia in fine sæculi convertentur Judæi nonnulli. </span><span class="fk">Ore, aspectu, </span><span class="ft"> etc. Os et aspectus cessabant, quia coram alloqui non poterat Apostolus; sed cor et sollicitudo non quiescit.</span></p>
  </aside>

  <aside id="FN15">
    <p class="f"><a class="notebackref" href="#H12_18"><span class="notemark">‡‡‡</span> 2:18</a> <span class="fk">Sed impedivit. </span><span class="ft"> Quod Deus impediri permiserit, ad majorem coronam istorum est, quia steterunt eo absente.</span></p>
  </aside>

  <aside id="FN16">
    <p class="f"><a class="notebackref" href="#H12_19"><span class="notemark">§§§</span> 2:19</a> <span class="fk">Quæ est, </span><span class="ft"> etc. CHRYS. Quanti est hoc ardoris? Nunquam pater et mater si simul essent congressi, et suum miscuissent desiderium, potuissent ostendere suum desiderium ex æquo respondens Paulo. Magis, inquit, exsulto propter vos quam propter coronam. Cogita ergo quantum sit integram adesse Ecclesiam quæ a Paulo fuit plantata, et egit radices. </span><span class="fk">Aut corona gloriæ. </span><span class="ft"> Si modo gloria, quid apud verum judicem?</span></p>
  </aside>

  <aside id="FN17">
    <p class="f"><a class="notebackref" href="#H13_2"><span class="notemark">*</span> 3:2</a> <span class="fk">Ad confirmandos vos. </span><span class="ft"> Propter hoc ipse venire desideraverat.</span></p>
  </aside>

  <aside id="FN18">
    <p class="f"><a class="notebackref" href="#H13_6"><span class="notemark">†</span> 3:6</a> <span class="fk">Sicut nos quoque vos: ideo. </span><span class="ft"> Quia hæc annuntiavit, non pro ejus præsentia, consolati sumus.</span></p>
  </aside>

  <aside id="FN19">
    <p class="f"><a class="notebackref" href="#H13_9"><span class="notemark">‡</span> 3:9</a> <span class="fk">Quam enim gratiarum, </span><span class="ft"> etc. Nihil est enim tam dignum, quod sufficere possit ad compensationem acquisitæ salutis gentium.</span></p>
  </aside>

  <aside id="FN20">
    <p class="f"><a class="notebackref" href="#H13_13"><span class="notemark">§</span> 3:13</a> <span class="fk">Sine querela. </span><span class="ft"> Ne vos de malis conqueramini, vel ita sitis innocentes, ne quis de vobis possit conqueri, et ut sitis etiam. </span><span class="fk">In sanctitate. </span><span class="ft"> Id est, virtutum consummatione per hoc exsistentes ante Deum, non ad aspectus hominum.</span></p>
  </aside>

  <aside id="FN21">
    <p class="f"><a class="notebackref" href="#H14_1"><span class="notemark">*</span> 4:1</a> <span class="fk">De cætero. </span><span class="ft"> Hactenus patientiam perfectis in sua vel in illorum tribulatione suasit, nunc minoribus de munditia suadet, exhortans eos ad continentiam. </span><span class="fk">Quemadmodum. </span><span class="ft"> Audiendo et intelligendo </span><span class="fk">a nobis, </span><span class="ft"> id est a me et Silvano. </span><span class="fk">Quomodo vos oporteat ambulare, </span><span class="ft"> etc., </span><span class="fk">sic et ambuletis, </span><span class="ft"> recte conversando. </span><span class="fk">Et placere Deo. </span><span class="ft"> Ille placet Deo, qui fidem rectam quam habet, exsecutione virtutum et perfectæ operationis decorat. </span><span class="fk">Sic et ambuletis. </span><span class="ft"> Est ordo: rogamus ut ambuletis quemadmodum accepistis. </span><span class="fk">Ut abundetis magis. </span><span class="ft"> Hoc non mutatur in ordinatione litteræ.</span></p>
  </aside>

  <aside id="FN22">
    <p class="f"><a class="notebackref" href="#H14_2"><span class="notemark">†</span> 4:2</a> <span class="fk">Scitis enim quæ præcepta. </span><span class="ft"> HIER. Sanctificatio ab omni incontinentia revocat Christianum, cui incontinenti non expedit sanctum Christi corpus attingere, maxime cum Moyses Judæos sanctificare volens, populum totum ab omni femina se continere præcepit, ut Dei potiri præsentia mererentur.</span></p>
  </aside>

  <aside id="FN23">
    <p class="f"><a class="notebackref" href="#H14_4"><span class="notemark">‡</span> 4:4</a> <span class="fk">Vas suum. </span><span class="ft"> Id est uxorem, possideat dominando ei, et hoc, </span><span class="fk">In sanctificatione, </span><span class="ft"> abstinendo in festis a coitu, </span><span class="fk">Honore. </span><span class="ft"> Non turpiter abutendo ea.</span></p>
  </aside>

  <aside id="FN24">
    <p class="f"><a class="notebackref" href="#H14_8"><span class="notemark">§</span> 4:8</a> <span class="fk">Qui etiam dedit, </span><span class="ft"> etc. Ad hæc peragenda dedit vobis spiritum, ne ergo tantum adjutorem spernatis, qui in corpore subdito peccatis non habitat. Vel nobis apostolis, ut major esset auctoritas prædicandi et arguendi. </span><span class="fk">Rogamus autem vos fratres, </span><span class="ft"> etc. Non est prædictis legibus contraria exhortatio. Etenim accidebat, ut alii quidem liberaliter suppeditarent egentibus, alii vero propter eorum munificentiam, operari negligerent. Jure ergo et illos laudavit, et his dedit utile consilium.</span></p>
  </aside>

  <aside id="FN25">
    <p class="f"><a class="notebackref" href="#H14_11"><span class="notemark">**</span> 4:11</a> <span class="fk">Operam detis. </span><span class="ft"> Quasi dicat: Difficile est dimittere consuetudinem, sed cogite vos. </span><span class="fk">Et operemini manibus. </span><span class="ft"> Opus agendum est, non otiandum: quia et honestum est, et quasi lux ad infideles, et non de iderabitis rem alterius, nedum rogetis vel tollatis.</span></p>
  </aside>

  <aside id="FN26">
    <p class="f"><a class="notebackref" href="#H14_12"><span class="notemark">††</span> 4:12</a> <span class="fk">Nolumus autem. </span><span class="ft"> Post exhortationem de continentia, et post correctionem a curiositate, mortuos resurrecturos confirmat, et per Christi resurrectionem, et sua auctoritate.</span></p>
  </aside>

  <aside id="FN27">
    <p class="f"><a class="notebackref" href="#H14_13"><span class="notemark">‡‡</span> 4:13</a> <span class="fk">Per Jesum adducet cum eo. </span><span class="ft"> Semper euntes, eum sequendo venerunt ad somnum mortis, unde et in alia scribitur Epistola: </span><span class="fk">Nos qui vivimus. </span></p>
  </aside>

  <aside id="FN28">
    <p class="f"><a class="notebackref" href="#H14_14"><span class="notemark">§§</span> 4:14</a> <span class="fk">Eos. </span><span class="ft"> Non solum eos qui vivi invenientur, sed et mortuos, de quibus dubitatis. </span><span class="fk">Qui dormierunt. </span><span class="ft"> Christum dicit mortuum, fideles dormientes, ut magis credant resurrectionem: Christum mortuum appellat, ut dum audivimus illum mortuum fuisse et resurrexisse, nos quoque speremus resurrecturos per virtutem divinitatis ejus.</span></p>
  </aside>

  <aside id="FN29">
    <p class="f"><a class="notebackref" href="#H14_15"><span class="notemark">***</span> 4:15</a> <span class="fk">Quoniam ipse Dominus. </span><span class="ft"> In propria persona. </span><span class="fk">In tuba Dei. </span><span class="ft"> ANSELM. Hæc tuba omnes excitabit et inimicos terrebit, suos ad bellum invitabit, ut expugnent adversarios, et effugiant a facie Domini atque mittantur in gehennam. Et iterum sicut tuba quondam in festis convocabat populum Hebræorum: sic hæc tuba convocabit ad solemnitatem æternæ lætitiæ populum sanctorum Deo, inquit, jubente et voce archangeli atque tuba Dei sonante. </span><span class="fk">Descendet. </span><span class="ft"> Non humilis ut prius, sed jubens voce, vel sui ipsius vel archangeli, vel angelorum qua faciet resurgere mortuos quæ dicitur tuba, quia manifesta, vel quasi ad bellum, quæ erit Dei et Christi, cui Deus dabit efficaciam.</span></p>
  </aside>

  <aside id="FN30">
    <p class="f"><a class="notebackref" href="#H14_16"><span class="notemark">†††</span> 4:16</a> <span class="fk">In nubibus. </span><span class="ft"> Quia nubes suscipiet eos, ut Christum in ascensione suscepit, unde alius interpres dicit: </span><span class="fk">Bajulis nubibus. </span></p>
  </aside>

  <aside id="FN31">
    <p class="f"><a class="notebackref" href="#H15_1"><span class="notemark">*</span> 5:1</a> <span class="fk">De temporibus. </span><span class="ft"> Id est an æstate, an hieme, an die vel nocte. </span><span class="fk">Et momentis. </span><span class="ft"> Scilicet qua hora dici vel noctis venturus sit Christus.</span></p>
  </aside>

  <aside id="FN32">
    <p class="f"><a class="notebackref" href="#H15_2"><span class="notemark">†</span> 5:2</a> <span class="fk">Dies Domini. </span><span class="ft"> Hic dies est hominum pro libitu suo, sed tunc erit dies Domini. </span><span class="fk">Sicut fur. </span><span class="ft"> Ita improvisus veniet malis tunc, quod et in obitu cujusque fit. Sicut fur, non dico die sed nocte, cum latentius venit, et homines dormiunt, tunc omnia subripit: ut qui divitem se putabat, evigilans nihil inveniat. Ita multi hic bene securi, nihil boni se habere tunc invenient. Propter hoc incœpit de temporibus ut moneret eos cavere sibi, ne ita deprehendantur.</span></p>
  </aside>

  <aside id="FN33">
    <p class="f"><a class="notebackref" href="#H15_3"><span class="notemark">‡</span> 5:3</a> <span class="fk">Cum enim dixerint. </span><span class="ft"> Nam sicut in verbis Danielis invenitur: Regnabit Antichristus et ministri ejus tribus annis et dimidio, et interficientur ab illo Elias et Enoch, sicut et in Apocalypsi habetur: Et tunc erit talis tribulatio, qualis ante non fuit, nec post erit. Postea interficietur a Michæle cum maxima parte suorum.</span></p>
  </aside>

  <aside id="FN34">
    <p class="f"><a class="notebackref" href="#H15_5"><span class="notemark">§</span> 5:5</a> <span class="fk">Filii lucis. </span><span class="ft"> Fides est lux quæ facit diem, id est habitum virtutum; econtra tenebræ sunt infidelitas, nox habitus vitiorum. </span><span class="fk">Non sumus noctis neque tenebrarum, </span><span class="ft"> etc. Id est, in præsentibus non torpeamus, sed vigilet mens attendens hæc caduca, et sobrie his utamur, non quasi bonis nostris sed ad sustentationem datis. Vere nos qui non sumus noctis non debemus dormire. Nam qui dormit, propter noctem dormit, id est vitia et peccata sua traxerunt eos ad hoc, ut obliti vitæ æternæ in istis requiescant, et qui ebrii sunt, his immoderate utendo; ex nocte vitiorum hoc habent. </span><span class="fk">Induti loricam, </span><span class="ft"> etc. Sicut lorica munit vitalia, ita fides et charitas nos contra appetitum terrenorum.</span></p>
  </aside>

  <aside id="FN35">
    <p class="f"><a class="notebackref" href="#H15_13"><span class="notemark">**</span> 5:13</a> <span class="fk">Ut habeatis illos. </span><span class="ft"> Necessaria eis ministrando, et reverentiam dignitati exhibendo. Quid enim prodest honorem sine fructu habere? Sicut divitiæ negligentiam pariunt salutis, ita egestas dum satutari quærit, a justitia declinat. Ideo in alia epistola præcipit presbyteros duplici honore esse honorandos.</span></p>
  </aside>

  <aside id="FN36">
    <p class="f"><a class="notebackref" href="#H15_15"><span class="notemark">††</span> 5:15</a> <span class="fk">Malum pro malo. </span><span class="ft"> Tunc malum pro malo redditur, si corripiendus non corripitur, sed prava dissimulatione negligitur. </span><span class="fk">In omnes, </span><span class="ft"> etc. Generaliter ad omnes. </span><span class="fk">Sine intermissione. </span><span class="ft"> Id est, semper juste vivite et æterna desiderate. Justus nunquam desinit orare, nisi desinat justus esse. Semper orat qui semper bene agit. Ipsum enim desiderium bonum, oratio est; et si continuum est desiderium, continua est oratio.</span></p>
  </aside>

  <aside id="FN37">
    <p class="f"><a class="notebackref" href="#H15_18"><span class="notemark">‡‡</span> 5:18</a> <span class="fk">In Christo. </span><span class="ft"> Est ostensa voluntas Dei, quia hæc fuerunt in Christo, in quo nihil Deo displicuit. </span><span class="fk">Spiritum nolite. </span><span class="ft"> Quia voluntas Dei est facere hæc omnia, vos majores qui habetis per Spiritum sanctum, donum intelligentiæ, nolite illud abscondere, quo merito et vos perderetis. Vos subditi prophetias illorum nolite spernere, tamen non omnia indiscrete accipiatis, sed </span><span class="fk">probate, </span><span class="ft"> id est ratione discutite, et quod bonum invenitur tenete. </span><span class="fk">Spiritum nolite exstinguere, </span><span class="ft"> id est: Si cui Spiritus sanctus ad aurem quid revelat, noli prohibere loqui quod sentit. Spiritum sanctum qui datus est nobis, non quantum in se, sed in nobis, exstinguimus, dum peccando fugamus.</span></p>
  </aside>

  <aside id="FN38">
    <p class="f"><a class="notebackref" href="#H15_23"><span class="notemark">§§</span> 5:23</a> <span class="fk">Ipse autem Deus pacis sanctificet vos per omnia, </span><span class="ft"> etc. Id est, ego ita prælatos et subditos moneo, ipse autem Deus est qui potest. </span><span class="fk">Spiritus vester. </span><span class="ft"> Ratio servetur integra, non consentiendo carni. </span><span class="fk">Et Anima. </span><span class="ft"> Id est, sensualitas servetur integra, serviendo rationi. </span><span class="fk">Et corpus. </span><span class="ft"> Ut nihil agatis ejus ministerio. Unde aliquis conqueratur. Aliquando inquinatur anima per cogitationem malam et est mundum tamen corpus. Ideoque spiritum integrum in homine dicit esse debere. Si autem mala vita, vel cogitatio intercedat, non erit spiritus. Spiritus et anima et corpus quibus homo constat, scilicet illud quo intelligimus, et illud quo vivimus et illud quo visibiles et contrectabiles sumus, quæ rursus duo dicuntur, quia sæpe anima cum spiritu nominatur. </span><span class="fk">Sine querela. </span><span class="ft"> Aliud est esse sine peccato, quod de solo in hac vita Unigenito dictum est. Aliud est esse sine querela, quod de multis justis etiam in hac vita dici potuit. Quia est quidam modus bonæ vitæ, de quo etiam in ista conversatione, justa querela esse non possit. </span><span class="fk">In adventu. </span><span class="ft"> Hoc est usque ad finem vitæ.</span></p>
  </aside>

  <aside id="FN39">
    <p class="f"><a class="notebackref" href="#H15_24"><span class="notemark">***</span> 5:24</a> <span class="fk">Fidelis. </span><span class="ft"> Quasi dicat: Oro ut sanctificet, ut sanctificatos servet, nec inde dubitandum est, quia verus est in promissis, qui vocavit vos ad hoc ut sancti essetis.</span></p>
  </aside>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>