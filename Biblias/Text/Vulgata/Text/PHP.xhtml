<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -PHILIPPENSES</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">PHILIPPENSES</p>

  <div class="divCap"><a href='PHP.xhtml#PP1_0' class="button">1</a><a href='PHP.xhtml#PP2_0' class="button">2</a><a href='PHP.xhtml#PP3_0' class="button">3</a><a href='PHP.xhtml#PP4_0' class="button">4</a></div>

  <p class='main' id='PP0_0'></p>

  <h2>INCIPIT AD PHILIPPENSES</h2>

  <p class='pT4' id='PP1_0'>1</p>

  <p class='Normale'><span class="Versetto" id="PP1_1">1&#160;</span>Paulus et Timotheus, servi Jesu Christi, omnibus sanctis in Christo Jesu, qui sunt Philippis, cum episcopis et diaconibus.<a href='#FN1'>*</a> <span class="Versetto" id="PP1_2">2&#160;</span>Gratia vobis, et pax a Deo Patre nostro, et Domino Jesu Christo. <span class="Versetto" id="PP1_3">3&#160;</span>Gratias ago Deo meo in omni memoria vestri,<a href='#FN2'>†</a> <span class="Versetto" id="PP1_4">4&#160;</span>semper in cunctis orationibus meis pro omnibus vobis, cum gaudio deprecationem faciens, <span class="Versetto" id="PP1_5">5&#160;</span>super communicatione vestra in Evangelio Christi a prima die usque nunc.<a href='#FN3'>‡</a> <span class="Versetto" id="PP1_6">6&#160;</span>Confidens hoc ipsum, quia qui cœpit in vobis opus bonum, perficiet usque in diem Christi Jesu:<a href='#FN4'>§</a> <span class="Versetto" id="PP1_7">7&#160;</span>sicut est mihi justum hoc sentire pro omnibus vobis: eo quod habeam vos in corde, et in vinculis meis, et in defensione, et confirmatione Evangelii, socios gaudii mei omnes vos esse.<a href='#FN5'>**</a> <span class="Versetto" id="PP1_8">8&#160;</span>Testis enim mihi est Deus, quomodo cupiam omnes vos in visceribus Jesu Christi.<a href='#FN6'>††</a> <span class="Versetto" id="PP1_9">9&#160;</span>Et hoc oro, ut caritas vestra magis ac magis abundet in scientia, et in omni sensu: <span class="Versetto" id="PP1_10">10&#160;</span>ut probetis potiora, ut sitis sinceri, et sine offensa in diem Christi,<a href='#FN7'>‡‡</a> <span class="Versetto" id="PP1_11">11&#160;</span>repleti fructu justitiæ per Jesum Christum, in gloriam et laudem Dei.<a href='#FN8'>§§</a> <span class="Versetto" id="PP1_12">12&#160;</span>Scire autem vos volo fratres, quia quæ circa me sunt, magis ad profectum venerunt Evangelii:<a href='#FN9'>***</a> <span class="Versetto" id="PP1_13">13&#160;</span>ita ut vincula mea manifesta fierent in Christo in omni prætorio, et in ceteris omnibus,<a href='#FN10'>†††</a> <span class="Versetto" id="PP1_14">14&#160;</span>et plures e fratribus in Domino confidentes vinculis meis, abundantius auderent sine timore verbum Dei loqui.<a href='#FN11'>‡‡‡</a> <span class="Versetto" id="PP1_15">15&#160;</span>Quidam quidem et propter invidiam et contentionem: quidam autem et propter bonam voluntatem Christum prædicant: <span class="Versetto" id="PP1_16">16&#160;</span>quidam ex caritate, scientes quoniam in defensionem Evangelii positus sum. <span class="Versetto" id="PP1_17">17&#160;</span>Quidam autem ex contentione Christum annuntiant non sincere, existimantes pressuram se suscitare vinculis meis.<a href='#FN12'>§§§</a> <span class="Versetto" id="PP1_18">18&#160;</span>Quid enim? Dum omni modo sive per occasionem, sive per veritatem, Christus annuntietur: et in hoc gaudeo, sed et gaudebo.<a href='#FN13'>*</a> <span class="Versetto" id="PP1_19">19&#160;</span>Scio enim quia hoc mihi proveniet ad salutem, per vestram orationem, et subministrationem Spiritus Jesu Christi, <span class="Versetto" id="PP1_20">20&#160;</span>secundum exspectationem et spem meam, quia in nullo confundar: sed in omni fiducia sicut semper, et nunc magnificabitur Christus in corpore meo, sive per vitam, sive per mortem. <span class="Versetto" id="PP1_21">21&#160;</span>Mihi enim vivere Christus est, et mori lucrum.<a href='#FN14'>†</a> <span class="Versetto" id="PP1_22">22&#160;</span>Quod si vivere in carne, hic mihi fructus operis est, et quid eligam ignoro.<a href='#FN15'>‡</a> <span class="Versetto" id="PP1_23">23&#160;</span>Coarctor autem e duobus: desiderium habens dissolvi, et esse cum Christo, multo magis melius: <span class="Versetto" id="PP1_24">24&#160;</span>permanere autem in carne, necessarium propter vos.<a href='#FN16'>§</a> <span class="Versetto" id="PP1_25">25&#160;</span>Et hoc confidens scio quia manebo, et permanebo omnibus vobis ad profectum vestrum, et gaudium fidei:<a href='#FN17'>**</a> <span class="Versetto" id="PP1_26">26&#160;</span>ut gratulatio vestra abundet in Christo Jesu in me, per meum adventum iterum ad vos. <span class="Versetto" id="PP1_27">27&#160;</span>Tantum digne Evangelio Christi conversamini: ut sive cum venero, et videro vos, sive absens audiam de vobis, quia statis in uno spiritu unanimes, collaborantes fidei Evangelii: <span class="Versetto" id="PP1_28">28&#160;</span>et in nullo terreamini ab adversariis: quæ illis est causa perditionis, vobis autem salutis, et hoc a Deo:<a href='#FN18'>††</a> <span class="Versetto" id="PP1_29">29&#160;</span>quia vobis donatum est pro Christo, non solum ut in eum credatis, sed ut etiam pro illo patiamini:<a href='#FN19'>‡‡</a> <span class="Versetto" id="PP1_30">30&#160;</span>idem certamen habentes, quale et vidistis in me, et nunc audistis de me.<a href='#FN20'>§§</a></p>

  <p class='pT4' id='PP2_0'>2</p>

  <p class='Normale'><span class="Versetto" id="PP2_1">1&#160;</span>Si qua ergo consolatio in Christo, si quod solatium caritatis, si qua societas spiritus, si qua viscera miserationis:<a href='#FN21'>*</a> <span class="Versetto" id="PP2_2">2&#160;</span>implete gaudium meum ut idem sapiatis, eamdem caritatem habentes, unanimes, idipsum sentientes, <span class="Versetto" id="PP2_3">3&#160;</span>nihil per contentionem, neque per inanem gloriam: sed in humilitate superiores sibi invicem arbitrantes,<a href='#FN22'>†</a> <span class="Versetto" id="PP2_4">4&#160;</span>non quæ sua sunt singuli considerantes, sed ea quæ aliorum.<a href='#FN23'>‡</a> <span class="Versetto" id="PP2_5">5&#160;</span>Hoc enim sentite in vobis, quod et in Christo Jesu:<a href='#FN24'>§</a> <span class="Versetto" id="PP2_6">6&#160;</span>qui cum in forma Dei esset, non rapinam arbitratus est esse se æqualem Deo:<a href='#FN25'>**</a> <span class="Versetto" id="PP2_7">7&#160;</span>sed semetipsum exinanivit, formam servi accipiens, in similitudinem hominum factus, et habitu inventus ut homo.<a href='#FN26'>††</a> <span class="Versetto" id="PP2_8">8&#160;</span>Humiliavit semetipsum factus obediens usque ad mortem, mortem autem crucis.<a href='#FN27'>‡‡</a> <span class="Versetto" id="PP2_9">9&#160;</span>Propter quod et Deus exaltavit illum, et donavit illi nomen, quod est super omne nomen:<a href='#FN28'>§§</a> <span class="Versetto" id="PP2_10">10&#160;</span>ut in nomine Jesu omne genu flectatur cælestium, terrestrium et infernorum,<a href='#FN29'>***</a> <span class="Versetto" id="PP2_11">11&#160;</span>et omnis lingua confiteatur, quia Dominus Jesus Christus in gloria est Dei Patris.<a href='#FN30'>†††</a> <span class="Versetto" id="PP2_12">12&#160;</span>Itaque carissimi mei (sicut semper obedistis), non ut in præsentia mei tantum, sed multo magis nunc in absentia mea, cum metu et tremore vestram salutem operamini. <span class="Versetto" id="PP2_13">13&#160;</span>Deus est enim, qui operatur in vobis et velle, et perficere pro bona voluntate.<a href='#FN31'>‡‡‡</a> <span class="Versetto" id="PP2_14">14&#160;</span>Omnia autem facite sine murmurationibus et hæsitationibus:<a href='#FN32'>§§§</a> <span class="Versetto" id="PP2_15">15&#160;</span>ut sitis sine querela, et simplices filii Dei, sine reprehensione in medio nationis pravæ et perversæ: inter quos lucetis sicut luminaria in mundo,<a href='#FN33'>*</a> <span class="Versetto" id="PP2_16">16&#160;</span>verbum vitæ continentes ad gloriam meam in die Christi, quia non in vacuum cucurri, neque in vacuum laboravi. <span class="Versetto" id="PP2_17">17&#160;</span>Sed et si immolor supra sacrificium, et obsequium fidei vestræ, gaudeo, et congratulor omnibus vobis. <span class="Versetto" id="PP2_18">18&#160;</span>Idipsum autem et vos gaudete, et congratulamini mihi. <span class="Versetto" id="PP2_19">19&#160;</span>Spero autem in Domino Jesu, Timotheum me cito mittere ad vos: ut et ego bono animo sim, cognitis quæ circa vos sunt. <span class="Versetto" id="PP2_20">20&#160;</span>Neminem enim habeo tam unanimem, qui sincera affectione pro vobis sollicitus sit.<a href='#FN34'>†</a> <span class="Versetto" id="PP2_21">21&#160;</span>Omnes enim quæ sua sunt quærunt, non quæ sunt Jesu Christi.<a href='#FN35'>‡</a> <span class="Versetto" id="PP2_22">22&#160;</span>Experimentum autem ejus cognoscite, quia sicut patri filius, mecum servivit in Evangelio. <span class="Versetto" id="PP2_23">23&#160;</span>Hunc igitur spero me mittere ad vos, mox ut videro quæ circa me sunt. <span class="Versetto" id="PP2_24">24&#160;</span>Confido autem in Domino quoniam et ipse veniam ad vos cito. <span class="Versetto" id="PP2_25">25&#160;</span>Necessarium autem existimavi Epaphroditum fratrem, et cooperatorem, et commilitonem meum, vestrum autem apostolum, et ministrum necessitatis meæ, mittere ad vos: <span class="Versetto" id="PP2_26">26&#160;</span>quoniam quidem omnes vos desiderabat: et mœstus erat, propterea quod audieratis illum infirmatum. <span class="Versetto" id="PP2_27">27&#160;</span>Nam et infirmatus est usque ad mortem: sed Deus misertus est ejus: non solum autem ejus, verum etiam et mei, ne tristitiam super tristitiam haberem. <span class="Versetto" id="PP2_28">28&#160;</span>Festinantius ergo misi illum, ut viso eo iterum gaudeatis, et ego sine tristitia sim. <span class="Versetto" id="PP2_29">29&#160;</span>Excipite itaque illum cum omni gaudio in Domino, et ejusmodi cum honore habetote; <span class="Versetto" id="PP2_30">30&#160;</span>quoniam propter opus Christi usque ad mortem accessit, tradens animam suam ut impleret id quod ex vobis deerat erga meum obsequium.</p>

  <p class='pT4' id='PP3_0'>3</p>

  <p class='Normale'><span class="Versetto" id="PP3_1">1&#160;</span>De cetero, fratres mei, gaudete in Domino. Eadem vobis scribere, mihi quidem non pigrum, vobis autem necessarium.<a href='#FN36'>*</a> <span class="Versetto" id="PP3_2">2&#160;</span>Videte canes, videte malos operarios, videte concisionem. <span class="Versetto" id="PP3_3">3&#160;</span>Nos enim sumus circumcisio, qui spiritu servimus Deo, et gloriamur in Christo Jesu, et non in carne fiduciam habentes,<a href='#FN37'>†</a> <span class="Versetto" id="PP3_4">4&#160;</span>quamquam ego habeam confidentiam et in carne. Si quis alius videtur confidere in carne, ego magis,<a href='#FN38'>‡</a> <span class="Versetto" id="PP3_5">5&#160;</span>circumcisus octavo die, ex genere Israël, de tribu Benjamin, Hebræus ex Hebræis, secundum legem pharisæus,<a href='#FN39'>§</a> <span class="Versetto" id="PP3_6">6&#160;</span>secundum æmulationem persequens Ecclesiam Dei, secundum justitiam, quæ in lege est, conversatus sine querela. <span class="Versetto" id="PP3_7">7&#160;</span>Sed quæ mihi fuerunt lucra, hæc arbitratus sum propter Christum detrimenta.<a href='#FN40'>**</a> <span class="Versetto" id="PP3_8">8&#160;</span>Verumtamen existimo omnia detrimentum esse propter eminentem scientiam Jesu Christi Domini mei: propter quem omnia detrimentum feci, et arbitror ut stercora, ut Christum lucrifaciam,<a href='#FN41'>††</a> <span class="Versetto" id="PP3_9">9&#160;</span>et inveniar in illo non habens meam justitiam, quæ ex lege est, sed illam, quæ ex fide est Christi Jesu: quæ ex Deo est justitia in fide,<a href='#FN42'>‡‡</a> <span class="Versetto" id="PP3_10">10&#160;</span>ad cognoscendum illum, et virtutem resurrectionis ejus, et societatem passionum illius: configuratus morti ejus:<a href='#FN43'>§§</a> <span class="Versetto" id="PP3_11">11&#160;</span>si quo modo occurram ad resurrectionem, quæ est ex mortuis:<a href='#FN44'>***</a> <span class="Versetto" id="PP3_12">12&#160;</span>non quod jam acceperim, aut jam perfectus sim: sequor autem, si quomodo comprehendam in quo et comprehensus sum a Christo Jesu. <span class="Versetto" id="PP3_13">13&#160;</span>Fratres, ego me non arbitror comprehendisse. Unum autem, quæ quidem retro sunt obliviscens, ad ea vero quæ sunt priora, extendens meipsum,<a href='#FN45'>†††</a> <span class="Versetto" id="PP3_14">14&#160;</span>ad destinatum persequor, ad bravium supernæ vocationis Dei in Christo Jesu.<a href='#FN46'>‡‡‡</a> <span class="Versetto" id="PP3_15">15&#160;</span>Quicumque ergo perfecti sumus, hoc sentiamus: et si quid aliter sapitis, et hoc vobis Deus revelabit.<a href='#FN47'>§§§</a> <span class="Versetto" id="PP3_16">16&#160;</span>Verumtamen ad quod pervenimus ut idem sapiamus, et in eadem permaneamus regula. <span class="Versetto" id="PP3_17">17&#160;</span>Imitatores mei estote, fratres, et observate eos qui ita ambulant, sicut habetis formam nostram. <span class="Versetto" id="PP3_18">18&#160;</span>Multi enim ambulant, quos sæpe dicebam vobis (nunc autem et flens dico) inimicos crucis Christi:<a href='#FN48'>*</a> <span class="Versetto" id="PP3_19">19&#160;</span>quorum finis interitus: quorum Deus venter est: et gloria in confusione ipsorum, qui terrena sapiunt.<a href='#FN49'>†</a> <span class="Versetto" id="PP3_20">20&#160;</span>Nostra autem conversatio in cælis est: unde etiam Salvatorem exspectamus Dominum nostrum Jesum Christum,<a href='#FN50'>‡</a> <span class="Versetto" id="PP3_21">21&#160;</span>qui reformabit corpus humilitatis nostræ, configuratum corpori claritatis suæ, secundum operationem, qua etiam possit subjicere sibi omnia.</p>

  <p class='pT4' id='PP4_0'>4</p>

  <p class='Normale'><span class="Versetto" id="PP4_1">1&#160;</span>Itaque fratres mei carissimi, et desideratissimi, gaudium meum, et corona mea: sic state in Domino, carissimi.<a href='#FN51'>*</a> <span class="Versetto" id="PP4_2">2&#160;</span>Evodiam rogo, et Syntychen deprecor, idipsum sapere in Domino.<a href='#FN52'>†</a> <span class="Versetto" id="PP4_3">3&#160;</span>Etiam rogo et te, germane compar, adjuva illas, quæ mecum laboraverunt in Evangelio cum Clemente, et ceteris adjutoribus meis, quorum nomina sunt in libro vitæ.<a href='#FN53'>‡</a> <span class="Versetto" id="PP4_4">4&#160;</span>Gaudete in Domino semper: iterum dico gaudete.<a href='#FN54'>§</a> <span class="Versetto" id="PP4_5">5&#160;</span>Modestia vestra nota sit omnibus hominibus: Dominus prope est.<a href='#FN55'>**</a> <span class="Versetto" id="PP4_6">6&#160;</span>Nihil solliciti sitis: sed in omni oratione, et obsecratione, cum gratiarum actione petitiones vestræ innotescant apud Deum.<a href='#FN56'>††</a> <span class="Versetto" id="PP4_7">7&#160;</span>Et pax Dei, quæ exuperat omnem sensum, custodiat corda vestra, et intelligentias vestras in Christo Jesu.<a href='#FN57'>‡‡</a> <span class="Versetto" id="PP4_8">8&#160;</span>De cetero fratres, quæcumque sunt vera, quæcumque pudica, quæcumque justa, quæcumque sancta, quæcumque amabilia, quæcumque bonæ famæ, siqua virtus, siqua laus disciplinæ, hæc cogitate.<a href='#FN58'>§§</a> <span class="Versetto" id="PP4_9">9&#160;</span>Quæ et didicistis, et accepistis, et audistis, et vidistis in me, hæc agite: et Deus pacis erit vobiscum. <span class="Versetto" id="PP4_10">10&#160;</span>Gavisus sum autem in Domino vehementer, quoniam tandem aliquando refloruistis pro me sentire, sicut et sentiebatis: occupati autem eratis.<a href='#FN59'>***</a> <span class="Versetto" id="PP4_11">11&#160;</span>Non quasi propter penuriam dico: ego enim didici, in quibus sum, sufficiens esse.<a href='#FN60'>†††</a> <span class="Versetto" id="PP4_12">12&#160;</span>Scio et humiliari, scio et abundare (ubique et in omnibus institutus sum): et satiari, et esurire, et abundare, et penuriam pati.<a href='#FN61'>‡‡‡</a> <span class="Versetto" id="PP4_13">13&#160;</span>Omnia possum in eo qui me confortat. <span class="Versetto" id="PP4_14">14&#160;</span>Verumtamen bene fecistis, communicantes tribulationi meæ. <span class="Versetto" id="PP4_15">15&#160;</span>Scitis autem et vos Philippenses, quod in principio Evangelii, quando profectus sum a Macedonia, nulla mihi ecclesia communicavit in ratione dati et accepti, nisi vos soli: <span class="Versetto" id="PP4_16">16&#160;</span>quia et Thessalonicam semel et bis in usum mihi misistis. <span class="Versetto" id="PP4_17">17&#160;</span>Non quia quæro datum, sed requiro fructum abundantem in ratione vestra.<a href='#FN62'>§§§</a> <span class="Versetto" id="PP4_18">18&#160;</span>Habeo autem omnia, et abundo: repletus sum, acceptis ab Epaphrodito quæ misistis odorem suavitatis, hostiam acceptam, placentem Deo.<a href='#FN63'>*</a> <span class="Versetto" id="PP4_19">19&#160;</span>Deus autem meus impleat omne desiderium vestrum secundum divitias suas in gloria in Christo Jesu.<a href='#FN64'>†</a> <span class="Versetto" id="PP4_20">20&#160;</span>Deo autem et Patri nostro gloria in sæcula sæculorum. Amen. <span class="Versetto" id="PP4_21">21&#160;</span>Salutate omnem sanctum in Christo Jesu. <span class="Versetto" id="PP4_22">22&#160;</span>Salutant vos, qui mecum sunt, fratres. Salutant vos omnes sancti, maxime autem qui de Cæsaris domo sunt. <span class="Versetto" id="PP4_23">23&#160;</span>Gratia Domini nostri Jesu Christi cum spiritu vestro. Amen.</p>

  <p class="footnote"></p>

  <hr/>

  <aside id="FN1">
    <p class="f"><a class="notebackref" href="#PP1_1"><span class="notemark">*</span> 1:1</a> <span class="fk">Argumentum</span><span class="ft"> Philippenses sunt Macedones. Hi, accepto verbo veritatis, perstiterunt in fide, nec receperunt falsos apostolos. Hoc collaudat scribens eis a Roma de carcere per Epaphroditum. </span><span class="fk">Paulus. </span><span class="ft"> More solito salutationem præmittit; deinde gratias Deo agit pro eis, implorans eis majora bona, ut et in virtutibus crescentes ad perfectionem perveniant. Deinde patientiam in tribulationibus monet exemplo sui et Christi, postea ut caveant a versutiis pseudoapostolorum; tandem admonitionem moralem interserit, et prope finem de gratia, quam sibi Romam per Epaphroditum miserant, gaudere se dicit. </span><span class="fk">Timotheus. </span><span class="ft"> Hunc apponit, quia eum missurus erat ad illos: propter hoc eum quodammodo commendans, ut eadem quæ scribit ab eo recipiant. </span><span class="fk">Servi. </span><span class="ft"> Servos dixit, ut et ipsi pro Domino ferant dura. </span><span class="fk">Christi. </span><span class="ft"> Ut contra pseudo stent.</span></p>
  </aside>

  <aside id="FN2">
    <p class="f"><a class="notebackref" href="#PP1_3"><span class="notemark">†</span> 1:3</a> <span class="fk">Gratias ago Deo meo. </span><span class="ft"> Quasi dicat: Agite quæ agitis, quia talia sunt, unde Deum laudo.</span></p>
  </aside>

  <aside id="FN3">
    <p class="f"><a class="notebackref" href="#PP1_5"><span class="notemark">‡</span> 1:5</a> <span class="fk">Communicatione. </span><span class="ft"> Per quam vestra communia fecistis, in Evangelio exaltando.</span></p>
  </aside>

  <aside id="FN4">
    <p class="f"><a class="notebackref" href="#PP1_6"><span class="notemark">§</span> 1:6</a> <span class="fk">Confidens. </span><span class="ft"> Quasi: Deprecor ut stetis, et confido hoc ipsum fieri a vobis quod precor, non autem aliud; sed videte ne frustra confidam. </span><span class="fk">Perficiet. </span><span class="ft"> Ipse ut velimus operatur incipiens, qui volentibus cooperatur perficiens.</span></p>
  </aside>

  <aside id="FN5">
    <p class="f"><a class="notebackref" href="#PP1_7"><span class="notemark">**</span> 1:7</a> <span class="fk">Sicut est mihi. </span><span class="ft"> Ita gratias ago, deprecor et confido, </span><span class="fk">sicut justum est sentire, </span><span class="ft"> id est ita velle. Et exponit causam, </span><span class="fk">eo quod habeam vos in corde, </span><span class="ft"> bonum vobis desidero, sive sim vinctus, sciens vos quoque vinctos, sive defendens Evangelium, quod et vos facitis.</span></p>
  </aside>

  <aside id="FN6">
    <p class="f"><a class="notebackref" href="#PP1_8"><span class="notemark">††</span> 1:8</a> <span class="fk">Cupiam omnes vos, </span><span class="ft"> etc. Id est intimo amore Christi, ut ab eo perfecte diligamini, vel eo affectu diligatis Deum et proximos, quo Christus qui animam posuit. Vel hoc refertur ad id quod supra dixit, se desiderare eos esse socios gaudii sui. Et determinat quomodo, scilicet amore Christi, non humano, ut participes habeat in Deo.</span></p>
  </aside>

  <aside id="FN7">
    <p class="f"><a class="notebackref" href="#PP1_10"><span class="notemark">‡‡</span> 1:10</a> <span class="fk">Ut probetis potiora. </span><span class="ft"> Id est, ut crescat charitas vestra in scientia, ut probare et discernere sciatis non solum quæ sunt mala et bona, sed etiam inter bona quæ sint potiora, ut post probationem </span><span class="fk">sitis sinceri</span><span class="ft"> in vobis, sine operibus corruptionis, et quantum ad proximum, </span><span class="fk">sine offensione. </span></p>
  </aside>

  <aside id="FN8">
    <p class="f"><a class="notebackref" href="#PP1_11"><span class="notemark">§§</span> 1:11</a> <span class="fk">Repleti fructu, </span><span class="ft"> etc. Id est mercede justitiæ, adeo ut sitis gloria et laus Dei, ut pro vobis dicatur. </span><span class="fk">Mirabilis Deus in sanctis suis</span><span class="ft"> Psal. 67..</span></p>
  </aside>

  <aside id="FN9">
    <p class="f"><a class="notebackref" href="#PP1_12"><span class="notemark">***</span> 1:12</a> <span class="fk">Scire autem volo, </span><span class="ft"> etc. Hactenus communiter locutus est, inde ponit specialiter quæ tolerantiam suadeant, scilicet, </span><span class="fk">Pro vobis gratias ago: Confido. Vos autem volo scire, </span><span class="ft"> etc., quasi dicat: Cum ita sitis perfecti, perseverate et cavete, ne tribulationes instantes hanc vestram diminuant perfectionem, sed exemplum mei respicite.</span></p>
  </aside>

  <aside id="FN10">
    <p class="f"><a class="notebackref" href="#PP1_13"><span class="notemark">†††</span> 1:13</a> <span class="fk">Ut vincula, </span><span class="ft"> etc. Quia namque patienter quælibet mala sustineo, patet non esse scelus falsitatis quam in me justa vindicta percellat, sed quamdam veritatis virtutem quam sustinendi fortitudo magnificat.</span></p>
  </aside>

  <aside id="FN11">
    <p class="f"><a class="notebackref" href="#PP1_14"><span class="notemark">‡‡‡</span> 1:14</a> <span class="fk">Auderent, </span><span class="ft"> etc. Constantia enim ejus multos ita animavit, ut non timerent evangelizare.</span></p>
  </aside>

  <aside id="FN12">
    <p class="f"><a class="notebackref" href="#PP1_17"><span class="notemark">§§§</span> 1:17</a> <span class="fk">Quidam autem, </span><span class="ft"> etc. Convicti in contentione a me, prædicant secundum quod eos convici debere prædicare. </span><span class="fk">Ex contentione. </span><span class="ft"> Ex privato odio, quod aliquando mecum contulerunt, et confutati sunt. Et ne viderentur correcti, addit: </span><span class="fk">Non puro animo. </span></p>
  </aside>

  <aside id="FN13">
    <p class="f"><a class="notebackref" href="#PP1_18"><span class="notemark">*</span> 1:18</a> <span class="fk">Quid enim? </span><span class="ft"> Non prohibet mercenarios, sed permittit, quia et ipsi utiles sunt ad aliqua. </span><span class="fk">Sed et gaudebo. </span><span class="ft"> Ideo gaudeo de malis meis, vel de profectu Evangelii, quia inde mihi salus.</span></p>
  </aside>

  <aside id="FN14">
    <p class="f"><a class="notebackref" href="#PP1_21"><span class="notemark">†</span> 1:21</a> <span class="fk">Mihi autem vivere Christus est, </span><span class="ft"> etc. Quasi diceret: Merito Christum magnifico sive vita, sive morte, quia </span><span class="fk">Christus mihi vivere, </span><span class="ft"> id est mihi vita hic per fidem et spem, et in futuro per speciem. Pro hac vita mortale corpus tradidit, ut ipsum immortale in æternum recipiat, unde et subdit et mori lucrum.</span></p>
  </aside>

  <aside id="FN15">
    <p class="f"><a class="notebackref" href="#PP1_22"><span class="notemark">‡</span> 1:22</a> <span class="fk">Quod si vivere, </span><span class="ft"> etc. Christus est mihi vivere, ut eum magnificem. Quod si est, tunc nescio quid eligam, mori, an vivere. Quasi: Nisi hic fructus esset, non dubium quin mori eligerem ut Christum haberem præmium: et ideo, ne dubitetis mori pro Christo.</span></p>
  </aside>

  <aside id="FN16">
    <p class="f"><a class="notebackref" href="#PP1_24"><span class="notemark">§</span> 1:24</a> <span class="fk">Permanere autem, </span><span class="ft"> etc. Ecce quod non sibi melius, sed quod multis expedit, eligit, propter charitatem, quæ præ omnibus eligenda est.</span></p>
  </aside>

  <aside id="FN17">
    <p class="f"><a class="notebackref" href="#PP1_25"><span class="notemark">**</span> 1:25</a> <span class="fk">Et gaudium fidei, </span><span class="ft"> etc. Id est: Ut de fide vestra gaudeamus, vel ut vos de fide gaudeatis in ea proficientes. Quod non est nisi ubi est munda conscientia.</span></p>
  </aside>

  <aside id="FN18">
    <p class="f"><a class="notebackref" href="#PP1_28"><span class="notemark">††</span> 1:28</a> <span class="fk">Et hoc a Deo, </span><span class="ft"> etc. Etiam quod patimini non a vobis est, sed a Deo: quia pro merito Christi qui Patri obedivit, hæc inter alias gratias data est vobis.</span></p>
  </aside>

  <aside id="FN19">
    <p class="f"><a class="notebackref" href="#PP1_29"><span class="notemark">‡‡</span> 1:29</a> <span class="fk">Non solum, </span><span class="ft"> etc. Utrumque ergo ad Dei gratiam pertinet, et fides credentium, et tolerantia patientium, quia utrumque dixit esse donatum.</span></p>
  </aside>

  <aside id="FN20">
    <p class="f"><a class="notebackref" href="#PP1_30"><span class="notemark">§§</span> 1:30</a> <span class="fk">Quale et vidistis in me. </span><span class="ft"> Quando nudus verberatus sum pro muliere pythonissa a qua spiritum malignum exclusi, quæ magnum quæstum præstabat dominis suis.</span></p>
  </aside>

  <aside id="FN21">
    <p class="f"><a class="notebackref" href="#PP2_1"><span class="notemark">*</span> 2:1</a> <span class="fk">Si qua consolatio, </span><span class="ft"> etc. Si vultis habere consolationem in rebus Christi, id est in remissione peccatorum et in aliis donis; vel: si consolari me vultis, </span><span class="fk">si quod solatium charitatis</span><span class="ft"> est vobis, id est si vultis ut charitas ecclesiarum quæ orant et bona agunt pro fratribus, sit vobis solatium et confortatio in adversitatibus vestris. </span><span class="fk">Si qua societas spiritus. </span><span class="ft"> Propter hanc societatem illi in quos primitus venit Spiritus sanctus, linguis omnium gentium sunt locuti. </span><span class="fk">Si qua viscera. </span><span class="ft"> Id est si affectum pietatis habetis erga me. Non dico ipsam miserationem, id est exhibitionem misericordiæ. Si ista, inquam, vultis vobis prodesse, </span><span class="fk">implete gaudium meum, </span><span class="ft"> id est estote humiles, </span><span class="fk">unanimes, </span><span class="ft"> quod eritis si habueritis idem sapere, etc.</span></p>
  </aside>

  <aside id="FN22">
    <p class="f"><a class="notebackref" href="#PP2_3"><span class="notemark">†</span> 2:3</a> <span class="fk">Nihil per contentionem. </span><span class="ft"> Nota contentiones fuisse inter eos. </span><span class="fk">Superiores, </span><span class="ft"> etc. Vere hoc existimandum, quia potest esse in alio aliquid occultum, quo superior sit, etiam si bonum nostrum, quo videmur superiores esse, non sit occultum.</span></p>
  </aside>

  <aside id="FN23">
    <p class="f"><a class="notebackref" href="#PP2_4"><span class="notemark">‡</span> 2:4</a> <span class="fk">Non quæ sua sunt. </span><span class="ft"> Hic docet quomodo vitent contentionem et inanem gloriam, et quomodo arbitrentur alios superiores, scilicet si consideraverint non sua bona, sed aliorum.</span></p>
  </aside>

  <aside id="FN24">
    <p class="f"><a class="notebackref" href="#PP2_5"><span class="notemark">§</span> 2:5</a> <span class="fk">Hoc enim sentite, </span><span class="ft"> etc. Quasi dicat: Unusquisque non quærat suum commodum, sed aliorum, sicut Christus. Ad patientiam et humilitatem vos invito. Hoc enim debetis in vobis sentire quod in Christo fuit. Sicut Christus non quæsivit sua, sed nostra, ita nos invicem onera nostra portemus.</span></p>
  </aside>

  <aside id="FN25">
    <p class="f"><a class="notebackref" href="#PP2_6"><span class="notemark">**</span> 2:6</a> <span class="fk">Qui cum in forma. </span><span class="ft"> Præmittit alta de Christo, ut hi in quibus est locus abjectionis non dedignentur humiliari. </span><span class="fk">Non rapinam. </span><span class="ft"> Usurpando quod suum non esset, ut diabolus et primus homo. Vel, non est arbitratus se æqualem Deo esse secundum humanitatem, quod esset rapinam facere, id est, non suum præsumere. </span><span class="fk">Sed semetipsum. </span><span class="ft"> Ostensa altitudine, subdit de humilitate. Aug., Ench. c. 35 et 36. Exinanivit autem se formam servi accipiens, etc., usque ad factum est ut homo Christus nullum posset habere peccatum. </span><span class="fk">Formam servi. </span><span class="ft"> Non formam Dei amittens: forma servi accessit, non forma Dei abscessit: </span><span class="fk">Exinanivit. </span><span class="ft"> Exinanire est ab invisibilitatis suæ magnitudine se visibilem demonstrare.</span></p>
  </aside>

  <aside id="FN26">
    <p class="f"><a class="notebackref" href="#PP2_7"><span class="notemark">††</span> 2:7</a> <span class="fk">Factus. </span><span class="ft"> Secundum formam servi, qui erat infectus secundum formam Dei et etiam suo </span><span class="fk">Habitu. </span><span class="ft"> Id est conversatione.</span></p>
  </aside>

  <aside id="FN27">
    <p class="f"><a class="notebackref" href="#PP2_8"><span class="notemark">‡‡</span> 2:8</a> <span class="fk">Humiliavit, </span><span class="ft"> etc. CHRYS. Sponte Filius Patri obedivit, non quasi in servilem, etc., usque ad quod omnium maxime Patrem honoravit.</span></p>
  </aside>

  <aside id="FN28">
    <p class="f"><a class="notebackref" href="#PP2_9"><span class="notemark">§§</span> 2:9</a> <span class="fk">Propter quod. </span><span class="ft"> Ostensa humilitate Christi quæ maxime in passione apparuit; nunc de claritate ejus, et quod et quantum humilitas mereatur ostendit.</span></p>
  </aside>

  <aside id="FN29">
    <p class="f"><a class="notebackref" href="#PP2_10"><span class="notemark">***</span> 2:10</a> <span class="fk">Ut in nomine. </span><span class="ft"> Hic aperit cui datum sit nomen Dei, cui omnis creatura flectit genu, id est Deo. Sed forte diceretur, quod homo adoptione Deus esset, et sic Christus ex parte verus Deus, quod ex parte adoptivus erit. Adoptivo autem Deo non flectit genu creatura, sed vero. Constat autem Christum verum Deum esse, cui flectitur genu, non adoptivum.</span></p>
  </aside>

  <aside id="FN30">
    <p class="f"><a class="notebackref" href="#PP2_11"><span class="notemark">†††</span> 2:11</a> <span class="fk">Quia Dominus, </span><span class="ft"> etc. Quod hic quidam negant, dicentes: Quomodo potest fieri, ut homo sit in gloria Dei Patris? sed si adoptivus sit, homo Deus in gloria Dei Patris esse non potest.</span></p>
  </aside>

  <aside id="FN31">
    <p class="f"><a class="notebackref" href="#PP2_13"><span class="notemark">‡‡‡</span> 2:13</a> <span class="fk">Deus enim. </span><span class="ft"> Nec de ipsa perseverantia boni voluit Deus sanctos suos in viribus suis, sed in ipso gloriari: qui eis non solum dat adjutorium quale primo homini dedit: sine quo non possunt perseverare si velint, sed in eis etiam operatur et velle, ut quoniam non perseverabunt nisi et possint et velint, perseverandi eis et possibilitas et voluntas divinæ gratiæ largitate donetur. Tantum quippe Spiritu sancto accenditur voluntas eorum, ut ideo possint quia sic volunt: ideo sic velint, quia Deus operatur ut velint.</span></p>
  </aside>

  <aside id="FN32">
    <p class="f"><a class="notebackref" href="#PP2_14"><span class="notemark">§§§</span> 2:14</a> <span class="fk">Omnia autem. </span><span class="ft"> Adjungit patientiam humilitati.</span></p>
  </aside>

  <aside id="FN33">
    <p class="f"><a class="notebackref" href="#PP2_15"><span class="notemark">*</span> 2:15</a> <span class="fk">Nationis pravæ, </span><span class="ft"> etc. Id est malorum, qui rectum ordinem depravant et pervertunt. Qui dicuntur natio, quia non sunt renati ex aqua et Spiritu sancto. </span><span class="fk">Sicut luminaria. </span><span class="ft"> Bene sanctos luminaribus comparat. Sicut enim stellas cœli non exstinguit nox, sic mentes fidelium adhærentes cœlo sacræ Scripturæ non obscurat mundana iniquitas.</span></p>
  </aside>

  <aside id="FN34">
    <p class="f"><a class="notebackref" href="#PP2_20"><span class="notemark">†</span> 2:20</a> <span class="fk">Neminem enim, </span><span class="ft"> etc. Hoc tempore multi cum Apostolo mercenarii, filii vero vel pastores nulli nisi Timotheus.</span></p>
  </aside>

  <aside id="FN35">
    <p class="f"><a class="notebackref" href="#PP2_21"><span class="notemark">‡</span> 2:21</a> <span class="fk">Omnes, </span><span class="ft"> etc. Hi sunt mercenarii, qui sunt tolerandi, quia eadem habent in ore, quæ et pastores, qui utique sunt diligendi. Fures vero qui falsa prædicant, et latrones qui occidunt, sunt cavendi.</span></p>
  </aside>

  <aside id="FN36">
    <p class="f"><a class="notebackref" href="#PP3_1"><span class="notemark">*</span> 3:1</a> <span class="fk">De cætero. </span><span class="ft"> Quasi: Huc usque instruxi vos quomodo debeatis stare in bello contra tribulationes, de cætero pseudoapostolos, ne legalia ab eis recipiatis moneo, sed fidem Christi solam sufficere credatis. De sinceritate fidei incipit. </span><span class="fk">Scribere. </span><span class="ft"> Ut diutius maneat scriptura quam prolatio.</span></p>
  </aside>

  <aside id="FN37">
    <p class="f"><a class="notebackref" href="#PP3_3"><span class="notemark">†</span> 3:3</a> <span class="fk">Nos enim, </span><span class="ft"> etc. Id est: Nos habemus circumcisionem: hoc voluit dicere Apostolus: Nos sumus justitia. Circumcisio enim justitia est. Magis autem commendat dicendo nos esse circumcisionem, id est justitiam, quam dicendo nos esse circumcisos, id est justos: sic tamen ut cum justitiam dicit esse, justos intelligamus. </span><span class="fk">Qui Spiritu Dei, </span><span class="ft"> vel, </span><span class="fk">Deo, </span><span class="ft"> etc. Notat Spiritum Domini cui latria exhibetur, sed ea servitus soli Creatori exhibenda. Alia est servitus, qua per charitatem jubemur servire invicem, quæ Græce dicitur dulia. </span><span class="fk">Et non in carne fiduciam. </span><span class="ft"> Carne servit qui de rebus carnalibus sperat se placere Deo. Cum vero et ipsa caro per bona opera spiritui subditur, spiritu servimus Deo, qui carnem domamus, ut spiritus obtemperet Deo.</span></p>
  </aside>

  <aside id="FN38">
    <p class="f"><a class="notebackref" href="#PP3_4"><span class="notemark">‡</span> 3:4</a> <span class="fk">Quanquam et ego, </span><span class="ft"> etc. Ne videatur Apostolus contemnere in aliis quod non habet, et non posse fidere in carne, subdit: </span><span class="fk">Quanquam, </span><span class="ft"> etc.</span></p>
  </aside>

  <aside id="FN39">
    <p class="f"><a class="notebackref" href="#PP3_5"><span class="notemark">§</span> 3:5</a> <span class="fk">De tribu Benjamin. </span><span class="ft"> Tribus Benjamin adhæsit Judæ, non recedens a templo, quando facta est separatio in servo Salomonis. Tunc enim tribus Juda quæ erat regia, et tribus Benjamin, et tribus Levi quæ erat sacerdotalis, remanserunt simul, non recedentes a Jerusalem et a templo.</span></p>
  </aside>

  <aside id="FN40">
    <p class="f"><a class="notebackref" href="#PP3_7"><span class="notemark">**</span> 3:7</a> <span class="fk">Propter Christum. </span><span class="ft"> Ne adventum Christi ostenderem, vel nondum factum, vel esse superfluum. Inania enim erant hæc omnia impedimenta, ne accederetur ad gratiam.</span></p>
  </aside>

  <aside id="FN41">
    <p class="f"><a class="notebackref" href="#PP3_8"><span class="notemark">††</span> 3:8</a> <span class="fk">Verumtamen existimo. </span><span class="ft"> Non solum propter Christum habendum ita arbitratus sum, sed etiamsi ipsum non possem assequi. </span><span class="fk">Propter</span><span class="ft"> hoc solum, scilicet propter </span><span class="fk">scientiam</span><span class="ft"> quam de Jesu habemus, </span><span class="fk">præeminentem, </span><span class="ft"> cæteris scientiis. </span><span class="fk">Ut stercora. </span><span class="ft"> Quasi: Non tantum detrimenta bonorum, sed quæ inquinant jam observantem: et hoc ideo, ut in futuro Christum habeant præmium: et hic sim in illo membrum: quod aliter nequit fieri nisi illa æstimem ut stercora.</span></p>
  </aside>

  <aside id="FN42">
    <p class="f"><a class="notebackref" href="#PP3_9"><span class="notemark">‡‡</span> 3:9</a> <span class="fk">Meam justitiam, </span><span class="ft"> etc. Si ex lege est justitia, quomodo tua? Nunquid tu tibi imposuisti legem? Deus legem dedit et imposuit. Deus te legi suæ obtemperare præcepit. Sed et tua est, quia de lege præsumis tua voluntate te legem posse implere æstimans. CHRYS. Recte dixit: </span><span class="fk">Non habens meam justitiam, </span><span class="ft"> etc., usque ad quæ ex nostro studio profecta sunt. </span><span class="fk">Sed illam, </span><span class="ft"> etc. AUG. Quæ impetrat a Deo, quæ tollit timorem, etc., usque ad omnino tollenda est secundum umbram legalium figurarum. </span><span class="fk">Justitia in fide. </span><span class="ft"> Justitia scilicet est ens in fide, et sicut ex fide nata est, ita existere non habet nisi in fide.</span></p>
  </aside>

  <aside id="FN43">
    <p class="f"><a class="notebackref" href="#PP3_10"><span class="notemark">§§</span> 3:10</a> <span class="fk">Ad cognoscendum. </span><span class="ft"> Subdit commendationem fidei, per multa quæ facit. Facit enim et in alia vita cognoscere Deum perfecte, qui hic creditur. Et habere resurrectionem, quæ nostra resurrectio est virtus et efficacia resurrectionis Christi Et in hac vita habere societatem in patiendo: nisi enim per fidem, nemo tanta pateretur; et configurationem mortis, id est ut moriamur, sicut ipse, si opus est.</span></p>
  </aside>

  <aside id="FN44">
    <p class="f"><a class="notebackref" href="#PP3_11"><span class="notemark">***</span> 3:11</a> <span class="fk">Occurram. </span><span class="ft"> Deo tribuens quæ mihi tribuit, per hoc venturus ad resurrectionem. Vel, occurram Christo in judicio quod sanctorum est tantum, veniens prius ad resurrectionem veram et gloriosam, quæ non est inter mortuos, sed longe ex mortuis: quia licet omnes resurgant in die judicii, soli tamen justi gloriose immutabuntur, et occurrent Domino in æra deportati ab angelis. Impii vero manebunt in terra quousque percipiant terribilem sententiam judicis. </span><span class="fk">Non quod jam acceperim. </span><span class="ft"> Hoc dicit de se, ne illi quos laudat, ut homines extollantur, sed laborem adderent, ut ipse facit qui tantus est. </span><span class="fk">Sequor autem, </span><span class="ft"> etc. Non passibus corporis, sed mentis affectibus et vitæ moribus, ut possim esse perfectus justitiæ possessor: qui recto itinere de die in diem spirituali renovatione proficiens, jam perfectus sum ejusdem justitiæ viator. Perfectus enim erat viator, sed nondum ipsius itineris perfectione perventor. </span><span class="fk">Si quo modo comprehendam. </span><span class="ft"> Hoc dicit quia difficile est. Et ne videatur superfluum tot pati, cum fidem et alia bona habeat, subdit: Merito pro illa gloria tantum laboro, quia </span><span class="fk">Non</span><span class="ft"> dico quod </span><span class="fk">jam acceperim</span><span class="ft"> aliquid: quia si quid gloriæ accepi, nihil est ad comparationem futuræ. </span><span class="fk">Aut</span><span class="ft"> si quid accepi, ut de cognitione Christi, non dico quod in illa </span><span class="fk">perfectus sim. </span><span class="ft"> Et si ita de me. quid me qui de aliis?</span></p>
  </aside>

  <aside id="FN45">
    <p class="f"><a class="notebackref" href="#PP3_13"><span class="notemark">†††</span> 3:13</a> <span class="fk">Quæ quidem retro. </span><span class="ft"> Priora acta non quia mala, sed parva ad meritum, sed ad potiora extensus, ut semper proficiat in melius.</span></p>
  </aside>

  <aside id="FN46">
    <p class="f"><a class="notebackref" href="#PP3_14"><span class="notemark">‡‡‡</span> 3:14</a> <span class="fk">Persequor. </span><span class="ft"> Eo usque donec veniam ad destinatum bonum. </span><span class="fk">Supernæ vocationis. </span><span class="ft"> Id est æternæ vitæ, ad quam vocat Deus, et ideo digna res est, etc.</span></p>
  </aside>

  <aside id="FN47">
    <p class="f"><a class="notebackref" href="#PP3_15"><span class="notemark">§§§</span> 3:15</a> <span class="fk">Perfecti sumus. </span><span class="ft"> Sciendum quod justitia qua justus ex fide vivit vera justitia est, quæ licet non immerito in aliquibus justis pro hujus vitæ capacitate perfecta dicatur, parva tamen est ad illam magnam, quam cepit æqualitas angelorum: quam qui nondum habebat, et propter illam quæ jam inerat, perfectum, et propter istam quæ adhuc deerat imperfectum se esse dicebat. At minor ista justitia facit meritum, major illa præmium. Ideo qui istam non sequitur, illam non assequitur. </span><span class="fk">Et si quid aliter sapitis. </span><span class="ft"> Id est, si quid melius ad cultum Dei excogitaveritis, etiam hoc donum Dei esse sciatis, quia hoc revelabit vobis. Sed ne qua inde præsumptio oriretur, subdit: ad quod pervenimus ut idem sapiamus: hoc est non extra regulam disciplinæ sapere, sed quod commune sit et modestum in veritate evangelica. </span><span class="fk">Verumtamen ad. </span><span class="ft"> Modo imperfecti sumus, modo aliter sapimus, sed tamen necesse est, ut omnes idem de illo sapiamus, </span><span class="fk">ad quod pervenimus</span><span class="ft"> fide et scientia, </span><span class="fk">et in eadem permaneamus regula. </span><span class="ft"> Id est, opere compleamus.</span></p>
  </aside>

  <aside id="FN48">
    <p class="f"><a class="notebackref" href="#PP3_18"><span class="notemark">*</span> 3:18</a> <span class="fk">Inimicos crucis. </span><span class="ft"> Qui carnis observantias inducunt, crucem superfluam asserunt.</span></p>
  </aside>

  <aside id="FN49">
    <p class="f"><a class="notebackref" href="#PP3_19"><span class="notemark">†</span> 3:19</a> <span class="fk">Quorum deus venter est. </span><span class="ft"> Quasi in esca salus, ut deus sit venter, et gloriantur in pudendis circumcicis, quod est terrena sapere, et quidquid faciunt, pro ventre faciunt. Vel escas quæ ventris sunt, faciunt deum: dum eas justificare homines dicunt, et gloria eorum in talibus est, unde confundi et erubescere possunt, dum per temporalia se justificari dicunt. Itaque gloria eorum temporalis perducet eos ad confusionem æternam.</span></p>
  </aside>

  <aside id="FN50">
    <p class="f"><a class="notebackref" href="#PP3_20"><span class="notemark">‡</span> 3:20</a> <span class="fk">Nostra conversatio. </span><span class="ft"> Id est vivendo et intelligendo simus similes angelis. Unde etiam, id est, præter commoda quæ jam habemus, </span><span class="fk">etiam Dominum exspectamus. </span></p>
  </aside>

  <aside id="FN51">
    <p class="f"><a class="notebackref" href="#PP4_1"><span class="notemark">*</span> 4:1</a> <span class="fk">Gaudium, et consolatio. </span><span class="ft"> Id est per quos in præsenti lætificor et in futuro coronabor. Discipulis enim in agone victoribus, dignus erit corona magister.</span></p>
  </aside>

  <aside id="FN52">
    <p class="f"><a class="notebackref" href="#PP4_2"><span class="notemark">†</span> 4:2</a> <span class="fk">Evodiam rogo, </span><span class="ft"> etc. Omnes moneo, sed specialiter Evodiam et Syntichen: quia hæ mulieres religiosæ prædicatores suscipere solebant.</span></p>
  </aside>

  <aside id="FN53">
    <p class="f"><a class="notebackref" href="#PP4_3"><span class="notemark">‡</span> 4:3</a> <span class="fk">Nomina. </span><span class="ft"> Qui discreti sunt meritis diversas mansiones habebunt in æterna domo. Unde: </span><span class="fk">In domo Patris mei mansiones multæ sunt</span><span class="ft"> Joan. 14.. </span><span class="fk">Libro vitæ. </span><span class="ft"> Prædestinatio in qua omnes salvandi prædestinati sunt. Quasi: Nolite, o Philippenses, graviter ferre quod omnes vos in epistola mea sigillatim non nominavi, quia etsi in ea non estis scripti, in libro tamen vitæ continemini.</span></p>
  </aside>

  <aside id="FN54">
    <p class="f"><a class="notebackref" href="#PP4_4"><span class="notemark">§</span> 4:4</a> <span class="fk">Gaudete, </span><span class="ft"> etc. Lætatus in fide eorum et operibus, Apostolus ut alacriores sint, optat in hoc studio proficientes gaudere in Domino, et id iterat, ut se in eis vere gaudere ostendat.</span></p>
  </aside>

  <aside id="FN55">
    <p class="f"><a class="notebackref" href="#PP4_5"><span class="notemark">**</span> 4:5</a> <span class="fk">Modestia. </span><span class="ft"> Id est rectus modus, ut in Domino sit omne gaudium, et hoc per vos addiscant alii. Vel </span><span class="fk">modestia nota sit omnibus</span><span class="ft"> fidelibus et infidelibus, ut imitentur ne possint reprehendere. </span><span class="fk">Dominus prope est, </span><span class="ft"> id est paratus dare quidquid opus est in spiritualibus vel temporalibus. De nulla re sitis solliciti et timidi. Sed petitiones de his quæ vultis impetrare.</span></p>
  </aside>

  <aside id="FN56">
    <p class="f"><a class="notebackref" href="#PP4_6"><span class="notemark">††</span> 4:6</a> <span class="fk">Sed in omni oratione. </span><span class="ft"> Oratio et obsecratio, communiter pro se vel aliis, de quibuslibet, at petitio de rebus nominatim necessariis fit. </span><span class="fk">Innotescant. </span><span class="ft"> Hæc notitia assiduitate fit, et vigilantia orationis. Tunc demum pax custodit corda in Christo. Hoc ideo dicit, quia qui cum Deo habet pacem, non timet mentem adversam. </span><span class="fk">Apud Deum. </span><span class="ft"> Vel angelis, qui Deo eas offerunt. Unde: Cum oraretis, orationem vestram obtuli apud Deum. Vel nobis innotescant apud Deum per tolerantiam, non apud homines per jactantiam.</span></p>
  </aside>

  <aside id="FN57">
    <p class="f"><a class="notebackref" href="#PP4_7"><span class="notemark">‡‡</span> 4:7</a> <span class="fk">Et pax Dei, </span><span class="ft"> id est Deus qui est pax summa, quæ nec cogitari potest, et ideo extra eum nullo opus est. </span><span class="fk">Exsuperat omnem sensum. </span><span class="ft"> Nostrum, non eorum qui semper vident faciem Patris. Vel pax qua ipse Deus pacatus est, </span><span class="fk">superat omnem sensum: </span><span class="ft"> præter suum, quia nec nos sic possumus nosse, nec ulli angeli.</span></p>
  </aside>

  <aside id="FN58">
    <p class="f"><a class="notebackref" href="#PP4_8"><span class="notemark">§§</span> 4:8</a> <span class="fk">De cætero, fratres, </span><span class="ft"> etc. Hactenus contra persecutores et contra pseudoprædicatores monuit. De cætero autem in conclusione, quæ ad perfectionem sunt exponit. </span><span class="fk">Quæcunque justa. </span><span class="ft"> Istud ad proximum. </span><span class="fk">Sancta, </span><span class="ft"> in propria vita; et ut minus dicatur, </span><span class="fk">quæcunque sunt amabilia, </span><span class="ft"> id est, amari digna, ut modestus incessus, humilis sermo et hujusmodi. </span><span class="fk">Bonæ famæ. </span><span class="ft"> AUG. Nobis vita nostra, aliis bona fama necessaria est. Proinde quisquis a flagitiorum criminibus vitam suam custodit, sibi benefacit; quisquis autem famam, etiam in alios misericors est.</span></p>
  </aside>

  <aside id="FN59">
    <p class="f"><a class="notebackref" href="#PP4_10"><span class="notemark">***</span> 4:10</a> <span class="fk">Gavisus, </span><span class="ft"> etc. Hic commemorat, quod sibi sæpe necessaria miserant, unde alacritatem suam propensiorem factam ostendit quia in quo negligentes facti fuerant, adhibita solertia iterarunt, ut memores facti apostoli sui fructus emitterent in horreo cœlesti condendos. </span><span class="fk">Aliquando, </span><span class="ft"> etc. Aliquo tempore, quia non omni potuerunt. </span><span class="fk">Refloruistis. </span><span class="ft"> Ministrando mihi necessaria. Quæ ministratio dicitur flos, quia inde fructus vitæ æternæ provenit. </span><span class="fk">Pro me. </span><span class="ft"> Quia mihi prodest vestra compassio. Ne autem viderentur aliqua mala causa intermisisse addit: </span><span class="fk">modo refloruistis, </span><span class="ft"> sed ante eratis occupati et impediti aliquibus adversis.</span></p>
  </aside>

  <aside id="FN60">
    <p class="f"><a class="notebackref" href="#PP4_11"><span class="notemark">†††</span> 4:11</a> <span class="fk">Non quasi. </span><span class="ft"> Non propter se, sed profectum eorum gaudet.</span></p>
  </aside>

  <aside id="FN61">
    <p class="f"><a class="notebackref" href="#PP4_12"><span class="notemark">‡‡‡</span> 4:12</a> <span class="fk">Scio et humiliari. </span><span class="ft"> Qui penuria non frangitur, a gratiarum actione non retrahitur. Qui rerum temporalium desiderio non accenditur, scit humiliari, id est inopiam pati. </span><span class="fk">Abundare. </span><span class="ft"> Qui acceptis rebus non extollitur, qui eas ad usum vanæ gloriæ non intorquet, qui solus non possidet quod accepit, sed cum indigentibus misericorditer dividit, scit abundare. Qui acceptis alimentis non ad ingurgitationem ventris, nec plus carni tribuit quam necessitas petit, scit satiari. Qui alimentorum inopiam sine murmuratione tolerat, nec pro necessitate victus agit aliquid, unde anima peccati laqueum incurrat, scit esurire.</span></p>
  </aside>

  <aside id="FN62">
    <p class="f"><a class="notebackref" href="#PP4_17"><span class="notemark">§§§</span> 4:17</a> <span class="fk">Non quia quæro. </span><span class="ft"> Datum est res ipsa quæ datur, ut munus, cibus, potus et hujusmodi. Fructus autem opera bona, et recta voluntas datoris. Unde Dominus in Evangelio non ait simpliciter: </span><span class="fk">Qui recipit justum vel prophetam, </span><span class="ft"> sed addidit: </span><span class="fk">in nomine justi vel prophetæ. </span><span class="ft"> Suscipere enim prophetam vel justum, datum est. In nomine justi vel prophetæ hoc facere, fructus est. Eliam pavisse leguntur corvus et vidua. Sed per corvum qui non nomine justi, dato pascebatur, per viduam, fructu, quia sciebat quod hominem Dei pasceret. </span><span class="fk">Sed fructum. </span><span class="ft"> Id est bonam et rectam voluntatem bonæ operationi adjunctam. Non enim tam gaudet subventum esse suæ necessitati, quam illorum congratulatur fecunditati.</span></p>
  </aside>

  <aside id="FN63">
    <p class="f"><a class="notebackref" href="#PP4_18"><span class="notemark">*</span> 4:18</a> <span class="fk">In odorem. </span><span class="ft"> Quæ missa sunt a vobis placent Deo ut odor suavissimus. Comparantur etiam orationi quæ est incensum Dei. Unde dicitur: </span><span class="fk">Date eleemosynam, et ecce omnia munda sunt vobis</span><span class="ft"> Luc. 11..</span></p>
  </aside>

  <aside id="FN64">
    <p class="f"><a class="notebackref" href="#PP4_19"><span class="notemark">†</span> 4:19</a> <span class="fk">Impleat omne desiderium vestrum. </span><span class="ft"> Non in terrenis, sed in gloria. Vel gloria Christi implentur desideria sanctorum, ut ipse Christus inde sit gloriosus.</span></p>
  </aside>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>