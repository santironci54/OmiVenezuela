<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -MARCUM</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">MARCUM</p>

  <div class="divCap"><a href='MRK.xhtml#MK1_0' class="button">1</a><a href='MRK.xhtml#MK2_0' class="button">2</a><a href='MRK.xhtml#MK3_0' class="button">3</a><a href='MRK.xhtml#MK4_0' class="button">4</a><a href='MRK.xhtml#MK5_0' class="button">5</a><a href='MRK.xhtml#MK6_0' class="button">6</a><a href='MRK.xhtml#MK7_0' class="button">7</a><a href='MRK.xhtml#MK8_0' class="button">8</a><a href='MRK.xhtml#MK9_0' class="button">9</a><a href='MRK.xhtml#MK10_0' class="button">10</a><a href='MRK.xhtml#MK11_0' class="button">11</a><a href='MRK.xhtml#MK12_0' class="button">12</a><a href='MRK.xhtml#MK13_0' class="button">13</a><a href='MRK.xhtml#MK14_0' class="button">14</a><a href='MRK.xhtml#MK15_0' class="button">15</a><a href='MRK.xhtml#MK16_0' class="button">16</a></div>

  <p class='main' id='MK0_0'></p>

  <h2>INCIPIT SECUNDUM MARCUM</h2>

  <p class='pT4' id='MK1_0'>1</p>

  <p class='Normale'><span class="Versetto" id="MK1_1">1&#160;</span>Initium Evangelii Jesu Christi, Filii Dei.<a href='#FN1'>*</a> <span class="Versetto" id="MK1_2">2&#160;</span>Sicut scriptum est in Isaia propheta: [Ecce ego mitto angelum meum ante faciem tuam, qui præparabit viam tuam ante te.<a href='#FN2'>†</a> <span class="Versetto" id="MK1_3">3&#160;</span>Vox clamantis in deserto: Parate viam Domini, rectas facite semitas ejus.]<a href='#FN3'>‡</a> <span class="Versetto" id="MK1_4">4&#160;</span>Fuit Joannes in deserto baptizans, et prædicans baptismum pœnitentiæ in remissionem peccatorum.<a href='#FN4'>§</a> <span class="Versetto" id="MK1_5">5&#160;</span>Et egrediebatur ad eum omnis Judææ regio, et Jerosolymitæ universi, et baptizabantur ab illo in Jordanis flumine, confitentes peccata sua.<a href='#FN5'>**</a> <span class="Versetto" id="MK1_6">6&#160;</span>Et erat Joannes vestitus pilis cameli, et zona pellicea circa lumbos ejus, et locustas et mel silvestre edebat.<a href='#FN6'>††</a> <span class="Versetto" id="MK1_7">7&#160;</span>Et prædicabat dicens: Venit fortior post me, cujus non sum dignus procumbens solvere corrigiam calceamentorum ejus.<a href='#FN7'>‡‡</a> <span class="Versetto" id="MK1_8">8&#160;</span>Ego baptizavi vos aqua, ille vero baptizabit vos Spiritu Sancto.<a href='#FN8'>§§</a> <span class="Versetto" id="MK1_9">9&#160;</span>Et factum est: in diebus illis venit Jesus a Nazareth Galilææ: et baptizatus est a Joanne in Jordane.<a href='#FN9'>***</a> <span class="Versetto" id="MK1_10">10&#160;</span>Et statim ascendens de aqua, vidit cælos apertos, et Spiritum tamquam columbam descendentem, et manentem in ipso.<a href='#FN10'>†††</a> <span class="Versetto" id="MK1_11">11&#160;</span>Et vox facta est de cælis: Tu es Filius meus dilectus, in te complacui.<a href='#FN11'>‡‡‡</a> <span class="Versetto" id="MK1_12">12&#160;</span>Et statim Spiritus expulit eum in desertum.<a href='#FN12'>§§§</a> <span class="Versetto" id="MK1_13">13&#160;</span>Et erat in deserto quadraginta diebus, et quadraginta noctibus: et tentabatur a Satana: eratque cum bestiis, et angeli ministrabant illi.<a href='#FN13'>*</a> <span class="Versetto" id="MK1_14">14&#160;</span>Postquam autem traditus est Joannes, venit Jesus in Galilæam, prædicans Evangelium regni Dei,<a href='#FN14'>†</a> <span class="Versetto" id="MK1_15">15&#160;</span>et dicens: Quoniam impletum est tempus, et appropinquavit regnum Dei: pœnitemini, et credite Evangelio.<a href='#FN15'>‡</a> <span class="Versetto" id="MK1_16">16&#160;</span>Et præteriens secus mare Galilææ, vidit Simonem, et Andream fratrem ejus, mittentes retia in mare (erant enim piscatores),<a href='#FN16'>§</a> <span class="Versetto" id="MK1_17">17&#160;</span>et dixit eis Jesus: Venite post me, et faciam vos fieri piscatores hominum. <span class="Versetto" id="MK1_18">18&#160;</span>Et protinus relictis retibus, secuti sunt eum. <span class="Versetto" id="MK1_19">19&#160;</span>Et progressus inde pusillum, vidit Jacobum Zebedæi, et Joannem fratrem ejus, et ipsos componentes retia in navi: <span class="Versetto" id="MK1_20">20&#160;</span>et statim vocavit illos. Et relicto patre suo Zebedæo in navi cum mercenariis, secuti sunt eum. <span class="Versetto" id="MK1_21">21&#160;</span>Et ingrediuntur Capharnaum: et statim sabbatis ingressus in synagogam, docebat eos. <span class="Versetto" id="MK1_22">22&#160;</span>Et stupebant super doctrina ejus: erat enim docens eos quasi potestatem habens, et non sicut scribæ.<a href='#FN17'>**</a> <span class="Versetto" id="MK1_23">23&#160;</span>Et erat in synagoga eorum homo in spiritu immundo: et exclamavit, <span class="Versetto" id="MK1_24">24&#160;</span>dicens: Quid nobis et tibi, Jesu Nazarene? venisti perdere nos? scio qui sis, Sanctus Dei.<a href='#FN18'>††</a> <span class="Versetto" id="MK1_25">25&#160;</span>Et comminatus est ei Jesus, dicens: Obmutesce, et exi de homine.<a href='#FN19'>‡‡</a> <span class="Versetto" id="MK1_26">26&#160;</span>Et discerpens eum spiritus immundus, et exclamans voce magna, exiit ab eo.<a href='#FN20'>§§</a> <span class="Versetto" id="MK1_27">27&#160;</span>Et mirati sunt omnes, ita ut conquirerent inter se dicentes: Quidnam est hoc? quænam doctrina hæc nova? quia in potestate etiam spiritibus immundis imperat, et obediunt ei.<a href='#FN21'>***</a> <span class="Versetto" id="MK1_28">28&#160;</span>Et processit rumor ejus statim in omnem regionem Galilææ. <span class="Versetto" id="MK1_29">29&#160;</span>Et protinus egredientes de synagoga, venerunt in domum Simonis et Andreæ, cum Jacobo et Joanne. <span class="Versetto" id="MK1_30">30&#160;</span>Decumbebat autem socrus Simonis febricitans: et statim dicunt ei de illa.<a href='#FN22'>†††</a> <span class="Versetto" id="MK1_31">31&#160;</span>Et accedens elevavit eam, apprehensa manu ejus: et continuo dimisit eam febris, et ministrabat eis.<a href='#FN23'>‡‡‡</a> <span class="Versetto" id="MK1_32">32&#160;</span>Vespere autem facto cum occidisset sol, afferebant ad eum omnes male habentes, et dæmonia habentes:<a href='#FN24'>§§§</a> <span class="Versetto" id="MK1_33">33&#160;</span>et erat omnis civitas congregata ad januam.<a href='#FN25'>*</a> <span class="Versetto" id="MK1_34">34&#160;</span>Et curavit multos, qui vexabantur variis languoribus, et dæmonia multa ejiciebat, et non sinebat ea loqui, quoniam sciebant eum.<a href='#FN26'>†</a> <span class="Versetto" id="MK1_35">35&#160;</span>Et diluculo valde surgens, egressus abiit in desertum locum, ibique orabat.<a href='#FN27'>‡</a> <span class="Versetto" id="MK1_36">36&#160;</span>Et prosecutus est eum Simon, et qui cum illo erant. <span class="Versetto" id="MK1_37">37&#160;</span>Et cum invenissent eum, dixerunt ei: Quia omnes quærunt te. <span class="Versetto" id="MK1_38">38&#160;</span>Et ait illis: Eamus in proximos vicos, et civitates, ut et ibi prædicem: ad hoc enim veni.<a href='#FN28'>§</a> <span class="Versetto" id="MK1_39">39&#160;</span>Et erat prædicans in synagogis eorum, et in omni Galilæa, et dæmonia ejiciens.<a href='#FN29'>**</a> <span class="Versetto" id="MK1_40">40&#160;</span>Et venit ad eum leprosus deprecans eum: et genu flexo dixit ei: Si vis, potes me mundare.<a href='#FN30'>††</a> <span class="Versetto" id="MK1_41">41&#160;</span>Jesus autem misertus ejus, extendit manum suam: et tangens eum, ait illi: Volo: mundare.<a href='#FN31'>‡‡</a> <span class="Versetto" id="MK1_42">42&#160;</span>Et cum dixisset, statim discessit ab eo lepra, et mundatus est. <span class="Versetto" id="MK1_43">43&#160;</span>Et comminatus est ei, statimque ejecit illum, <span class="Versetto" id="MK1_44">44&#160;</span>et dicit ei: Vide nemini dixeris: sed vade, ostende te principi sacerdotum, et offer pro emundatione tua, quæ præcepit Moyses in testimonium illis.<a href='#FN32'>§§</a> <span class="Versetto" id="MK1_45">45&#160;</span>At ille egressus cœpit prædicare, et diffamare sermonem, ita ut jam non posset manifeste introire in civitatem, sed foris in desertis locis esset, et conveniebant ad eum undique.<a href='#FN33'>***</a></p>

  <p class='pT4' id='MK2_0'>2</p>

  <p class='Normale'><span class="Versetto" id="MK2_1">1&#160;</span>Et iterum intravit Capharnaum post dies, <span class="Versetto" id="MK2_2">2&#160;</span>et auditum est quod in domo esset, et convenerunt multi, ita ut non caperet neque ad januam, et loquebatur eis verbum.<a href='#FN34'>*</a> <span class="Versetto" id="MK2_3">3&#160;</span>Et venerunt ad eum ferentes paralyticum, qui a quatuor portabatur.<a href='#FN35'>†</a> <span class="Versetto" id="MK2_4">4&#160;</span>Et cum non possent offerre eum illi præ turba, nudaverunt tectum ubi erat: et patefacientes submiserunt grabatum in quo paralyticus jacebat.<a href='#FN36'>‡</a> <span class="Versetto" id="MK2_5">5&#160;</span>Cum autem vidisset Jesus fidem illorum, ait paralytico: Fili, dimittuntur tibi peccata tua.<a href='#FN37'>§</a> <span class="Versetto" id="MK2_6">6&#160;</span>Erant autem illic quidam de scribis sedentes, et cogitantes in cordibus suis:<a href='#FN38'>**</a> <span class="Versetto" id="MK2_7">7&#160;</span>Quid hic sic loquitur? blasphemat. Quis potest dimittere peccata, nisi solus Deus?<a href='#FN39'>††</a> <span class="Versetto" id="MK2_8">8&#160;</span>Quo statim cognito Jesus spiritu suo, quia sic cogitarent intra se, dicit illis: Quid ista cogitatis in cordibus vestris? <span class="Versetto" id="MK2_9">9&#160;</span>Quid est facilius dicere paralytico: Dimittuntur tibi peccata: an dicere: Surge, tolle grabatum tuum, et ambula?<a href='#FN40'>‡‡</a> <span class="Versetto" id="MK2_10">10&#160;</span>Ut autem sciatis quia Filius hominis habet potestatem in terra dimittendi peccata (ait paralytico),<a href='#FN41'>§§</a> <span class="Versetto" id="MK2_11">11&#160;</span>tibi dico: Surge, tolle grabatum tuum, et vade in domum tuam.<a href='#FN42'>***</a> <span class="Versetto" id="MK2_12">12&#160;</span>Et statim surrexit ille: et, sublato grabato, abiit coram omnibus, ita ut mirarentur omnes, et honorificent Deum, dicentes: Quia numquam sic vidimus. <span class="Versetto" id="MK2_13">13&#160;</span>Et egressus est rursus ad mare, omnisque turba veniebat ad eum, et docebat eos.<a href='#FN43'>†††</a> <span class="Versetto" id="MK2_14">14&#160;</span>Et cum præteriret, vidit Levi Alphæi sedentem ad telonium, et ait illi: Sequere me. Et surgens secutus est eum.<a href='#FN44'>‡‡‡</a> <span class="Versetto" id="MK2_15">15&#160;</span>Et factum est, cum accumberet in domo illius, multi publicani et peccatores simul discumbebant cum Jesu et discipulis ejus: erant enim multi, qui et sequebantur eum.<a href='#FN45'>§§§</a> <span class="Versetto" id="MK2_16">16&#160;</span>Et scribæ et pharisæi videntes quia manducaret cum publicanis et peccatoribus, dicebant discipulis ejus: Quare cum publicanis et peccatoribus manducat et bibit Magister vester? <span class="Versetto" id="MK2_17">17&#160;</span>Hoc audito Jesus ait illis: Non necesse habent sani medico, sed qui male habent: non enim veni vocare justos, sed peccatores.<a href='#FN46'>*</a> <span class="Versetto" id="MK2_18">18&#160;</span>Et erant discipuli Joannis et pharisæi jejunantes: et veniunt, et dicunt illi: Quare discipuli Joannis et pharisæorum jejunant, tui autem discipuli non jejunant?<a href='#FN47'>†</a> <span class="Versetto" id="MK2_19">19&#160;</span>Et ait illis Jesus: Numquid possunt filii nuptiarum, quamdiu sponsus cum illis est, jejunare? Quanto tempore habent secum sponsum, non possunt jejunare.<a href='#FN48'>‡</a> <span class="Versetto" id="MK2_20">20&#160;</span>Venient autem dies cum auferetur ab eis sponsus: et tunc jejunabunt in illis diebus. <span class="Versetto" id="MK2_21">21&#160;</span>Nemo assumentum panni rudis assuit vestimento veteri: alioquin aufert supplementum novum a veteri, et major scissura fit.<a href='#FN49'>§</a> <span class="Versetto" id="MK2_22">22&#160;</span>Et nemo mittit vinum novum in utres veteres: alioquin dirumpet vinum utres, et vinum effundetur, et utres peribunt: sed vinum novum in utres novos mitti debet.<a href='#FN50'>**</a> <span class="Versetto" id="MK2_23">23&#160;</span>Et factum est iterum Dominus sabbatis ambularet per sata, et discipuli ejus cœperunt progredi, et vellere spicas.<a href='#FN51'>††</a> <span class="Versetto" id="MK2_24">24&#160;</span>Pharisæi autem dicebant ei: Ecce, quid faciunt sabbatis quod non licet? <span class="Versetto" id="MK2_25">25&#160;</span>Et ait illis: Numquam legistis quid fecerit David, quando necessitatem habuit, et esuriit ipse, et qui cum eo erant?<a href='#FN52'>‡‡</a> <span class="Versetto" id="MK2_26">26&#160;</span>quomodo introivit in domum Dei sub Abiathar principe sacerdotum, et panes propositionis manducavit, quos non licebat manducare, nisi sacerdotibus, et dedit eis qui cum eo erant?<a href='#FN53'>§§</a> <span class="Versetto" id="MK2_27">27&#160;</span>Et dicebat eis: Sabbatum propter hominem factum est, et non homo propter sabbatum.<a href='#FN54'>***</a> <span class="Versetto" id="MK2_28">28&#160;</span>Itaque Dominus est Filius hominis, etiam sabbati.<a href='#FN55'>†††</a></p>

  <p class='pT4' id='MK3_0'>3</p>

  <p class='Normale'><span class="Versetto" id="MK3_1">1&#160;</span>Et introivit iterum in synagogam: et erat ibi homo habens manum aridam.<a href='#FN56'>*</a> <span class="Versetto" id="MK3_2">2&#160;</span>Et observabant eum, si sabbatis curaret, ut accusarent illum.<a href='#FN57'>†</a> <span class="Versetto" id="MK3_3">3&#160;</span>Et ait homini habenti manum aridam: Surge in medium. <span class="Versetto" id="MK3_4">4&#160;</span>Et dicit eis: Licet sabbatis benefacere, an male? animam salvam facere, an perdere? At illi tacebant. <span class="Versetto" id="MK3_5">5&#160;</span>Et circumspiciens eos cum ira, contristatus super cæcitate cordis eorum, dicit homini: Extende manum tuam. Et extendit, et restituta est manus illi.<a href='#FN58'>‡</a> <span class="Versetto" id="MK3_6">6&#160;</span>Exeuntes autem pharisæi, statim cum Herodianis consilium faciebant adversus eum quomodo eum perderent.<a href='#FN59'>§</a> <span class="Versetto" id="MK3_7">7&#160;</span>Jesus autem cum discipulis suis secessit ad mare: et multa turba a Galilæa et Judæa secuta est eum,<a href='#FN60'>**</a> <span class="Versetto" id="MK3_8">8&#160;</span>et ab Jerosolymis, et ab Idumæa, et trans Jordanem: et qui circa Tyrum et Sidonem multitudo magna, audientes quæ faciebat, venerunt ad eum. <span class="Versetto" id="MK3_9">9&#160;</span>Et dicit discipulis suis ut navicula sibi deserviret propter turbam, ne comprimerent eum:<a href='#FN61'>††</a> <span class="Versetto" id="MK3_10">10&#160;</span>multos enim sanabat, ita ut irruerent in eum ut illum tangerent, quotquot habebant plagas. <span class="Versetto" id="MK3_11">11&#160;</span>Et spiritus immundi, cum illum videbant, procidebant ei: et clamabant, dicentes:<a href='#FN62'>‡‡</a> <span class="Versetto" id="MK3_12">12&#160;</span>Tu es Filius Dei. Et vehementer comminabatur eis ne manifestarent illum.<a href='#FN63'>§§</a> <span class="Versetto" id="MK3_13">13&#160;</span>Et ascendens in montem vocavit ad se quos voluit ipse: et venerunt ad eum.<a href='#FN64'>***</a> <span class="Versetto" id="MK3_14">14&#160;</span>Et fecit ut essent duodecim cum illo: et ut mitteret eos prædicare.<a href='#FN65'>†††</a> <span class="Versetto" id="MK3_15">15&#160;</span>Et dedit illis potestatem curandi infirmitates et ejiciendi dæmonia. <span class="Versetto" id="MK3_16">16&#160;</span>Et imposuit Simoni nomen Petrus:<a href='#FN66'>‡‡‡</a> <span class="Versetto" id="MK3_17">17&#160;</span>et Jacobum Zebedæi, et Joannem fratrem Jacobi, et imposuit eis nomina Boanerges, quod est, Filii tonitrui:<a href='#FN67'>§§§</a> <span class="Versetto" id="MK3_18">18&#160;</span>et Andræam, et Philippum, et Bartholomæum, et Matthæum, et Thomam, et Jacobum Alphæi, et Thaddæum, et Simonem Cananæum,<a href='#FN68'>*</a> <span class="Versetto" id="MK3_19">19&#160;</span>et Judam Iscariotem, qui et tradidit illum.<a href='#FN69'>†</a> <span class="Versetto" id="MK3_20">20&#160;</span>Et veniunt ad domum: et convenit iterum turba, ita ut non possent neque panem manducare.<a href='#FN70'>‡</a> <span class="Versetto" id="MK3_21">21&#160;</span>Et cum audissent sui, exierunt tenere eum: dicebant enim: Quoniam in furorem versus est.<a href='#FN71'>§</a> <span class="Versetto" id="MK3_22">22&#160;</span>Et scribæ, qui ab Jerosolymis descenderant, dicebant: Quoniam Beelzebub habet, et quia in principe dæmoniorum ejicit dæmonia.<a href='#FN72'>**</a> <span class="Versetto" id="MK3_23">23&#160;</span>Et convocatis eis in parabolis dicebat illis: Quomodo potest Satanas Satanam ejicere?<a href='#FN73'>††</a> <span class="Versetto" id="MK3_24">24&#160;</span>Et si regnum in se dividatur, non potest regnum illud stare. <span class="Versetto" id="MK3_25">25&#160;</span>Et si domus super semetipsam dispertiatur, non potest domus illa stare. <span class="Versetto" id="MK3_26">26&#160;</span>Et si Satanas consurrexerit in semetipsum, dispertitus est, et non poterit stare, sed finem habet. <span class="Versetto" id="MK3_27">27&#160;</span>Nemo potest vasa fortis ingressus in domum diripere, nisi prius fortem alliget, et tunc domum ejus diripiet.<a href='#FN74'>‡‡</a> <span class="Versetto" id="MK3_28">28&#160;</span>Amen dico vobis, quoniam omnia dimittentur filiis hominum peccata, et blasphemiæ quibus blasphemaverint: <span class="Versetto" id="MK3_29">29&#160;</span>qui autem blasphemaverit in Spiritum Sanctum, non habebit remissionem in æternum, sed reus erit æterni delicti.<a href='#FN75'>§§</a> <span class="Versetto" id="MK3_30">30&#160;</span>Quoniam dicebant: Spiritum immundum habet. <span class="Versetto" id="MK3_31">31&#160;</span>Et veniunt mater ejus et fratres: et foris stantes miserunt ad eum vocantes eum,<a href='#FN76'>***</a> <span class="Versetto" id="MK3_32">32&#160;</span>et sedebat circa eum turba: et dicunt ei: Ecce mater tua et fratres tui foris quærunt te. <span class="Versetto" id="MK3_33">33&#160;</span>Et respondens eis, ait: Quæ est mater mea et fratres mei?<a href='#FN77'>†††</a> <span class="Versetto" id="MK3_34">34&#160;</span>Et circumspiciens eos, qui in circuitu ejus sedebant, ait: Ecce mater mea et fratres mei.<a href='#FN78'>‡‡‡</a> <span class="Versetto" id="MK3_35">35&#160;</span>Qui enim fecerit voluntatem Dei, hic frater meus, et soror mea, et mater est.</p>

  <p class='pT4' id='MK4_0'>4</p>

  <p class='Normale'><span class="Versetto" id="MK4_1">1&#160;</span>Et iterum cœpit docere ad mare: et congregata est ad eum turba multa, ita ut navim ascendens sederet in mari, et omnis turba circa mare super terram erat:<a href='#FN79'>*</a> <span class="Versetto" id="MK4_2">2&#160;</span>et docebat eos in parabolis multa, et dicebat illis in doctrina sua:<a href='#FN80'>†</a> <span class="Versetto" id="MK4_3">3&#160;</span>Audite: ecce exiit seminans ad seminandum. <span class="Versetto" id="MK4_4">4&#160;</span>Et dum seminat, aliud cecidit circa viam, et venerunt volucres cæli, et comederunt illud.<a href='#FN81'>‡</a> <span class="Versetto" id="MK4_5">5&#160;</span>Aliud vero cecidit super petrosa, ubi non habuit terram multam: et statim exortum est, quoniam non habebat altitudinem terræ: <span class="Versetto" id="MK4_6">6&#160;</span>et quando exortus est sol, exæstuavit: et eo quod non habebat radicem, exaruit. <span class="Versetto" id="MK4_7">7&#160;</span>Et aliud cecidit in spinas: et ascenderunt spinæ, et suffocaverunt illud, et fructum non dedit. <span class="Versetto" id="MK4_8">8&#160;</span>Et aliud cecidit in terram bonam: et dabat fructum ascendentem et crescentem, et afferebat unum triginta, unum sexaginta, et unum centum. <span class="Versetto" id="MK4_9">9&#160;</span>Et dicebat: Qui habet aures audiendi, audiat. <span class="Versetto" id="MK4_10">10&#160;</span>Et cum esset singularis, interrogaverunt eum hi qui cum eo erant duodecim, parabolam. <span class="Versetto" id="MK4_11">11&#160;</span>Et dicebat eis: Vobis datum est nosse mysterium regni Dei: illis autem, qui foris sunt, in parabolis omnia fiunt: <span class="Versetto" id="MK4_12">12&#160;</span>ut videntes videant, et non videant: et audientes audiant, et non intelligant: nequando convertantur, et dimittantur eis peccata. <span class="Versetto" id="MK4_13">13&#160;</span>Et ait illis: Nescitis parabolam hanc? Et quomodo omnes parabolas cognoscetis? <span class="Versetto" id="MK4_14">14&#160;</span>Qui seminat, verbum seminat. <span class="Versetto" id="MK4_15">15&#160;</span>Hi autem sunt, qui circa viam, ubi seminatur verbum, et cum audierint, confestim venit Satanas, et aufert verbum, quod seminatum est in cordibus eorum.<a href='#FN82'>§</a> <span class="Versetto" id="MK4_16">16&#160;</span>Et hi sunt similiter, qui super petrosa seminantur: qui cum audierint verbum, statim cum gaudio accipiunt illud: <span class="Versetto" id="MK4_17">17&#160;</span>et non habent radicem in se, sed temporales sunt: deinde orta tribulatione et persecutione propter verbum, confestim scandalizantur. <span class="Versetto" id="MK4_18">18&#160;</span>Et alii sunt qui in spinas seminantur: hi sunt qui verbum audiunt, <span class="Versetto" id="MK4_19">19&#160;</span>et ærumnæ sæculi, et deceptio divitiarum, et circa reliqua concupiscentiæ introëuntes suffocant verbum, et sine fructu efficitur.<a href='#FN83'>**</a> <span class="Versetto" id="MK4_20">20&#160;</span>Et hi sunt qui super terram bonam seminati sunt, qui audiunt verbum, et suscipiunt, et fructificant, unum triginta, unum sexaginta, et unum centum. <span class="Versetto" id="MK4_21">21&#160;</span>Et dicebat illis: Numquid venit lucerna ut sub modo ponatur, aut sub lecto? nonne ut super candelabrum ponatur?<a href='#FN84'>††</a> <span class="Versetto" id="MK4_22">22&#160;</span>Non est enim aliquid absconditum, quod non manifestetur: nec factum est occultum, sed ut in palam veniat.<a href='#FN85'>‡‡</a> <span class="Versetto" id="MK4_23">23&#160;</span>Si quis habet aures audiendi, audiat. <span class="Versetto" id="MK4_24">24&#160;</span>Et dicebat illis: Videte quid audiatis. In qua mensura mensi fueritis, remetietur vobis, et adjicietur vobis.<a href='#FN86'>§§</a> <span class="Versetto" id="MK4_25">25&#160;</span>Qui enim habet, dabitur illi: et qui non habet, etiam quod habet auferetur ab eo.<a href='#FN87'>***</a> <span class="Versetto" id="MK4_26">26&#160;</span>Et dicebat: Sic est regnum Dei, quemadmodum si homo jaciat sementem in terram,<a href='#FN88'>†††</a> <span class="Versetto" id="MK4_27">27&#160;</span>et dormiat, et exsurgat nocte et die, et semen germinet, et increscat dum nescit ille. <span class="Versetto" id="MK4_28">28&#160;</span>Ultro enim terra fructificat, primum herbam, deinde spicam, deinde plenum frumentum in spica. <span class="Versetto" id="MK4_29">29&#160;</span>Et cum produxerit fructus, statim mittit falcem, quoniam adest messis.<a href='#FN89'>‡‡‡</a> <span class="Versetto" id="MK4_30">30&#160;</span>Et dicebat: Cui assimilabimus regnum Dei? aut cui parabolæ comparabimus illud? <span class="Versetto" id="MK4_31">31&#160;</span>Sicut granum sinapis, quod cum seminatum fuerit in terra, minus est omnibus seminibus, quæ sunt in terra:<a href='#FN90'>§§§</a> <span class="Versetto" id="MK4_32">32&#160;</span>et cum seminatum fuerit, ascendit, et fit majus omnibus oleribus, et facit ramos magnos, ita ut possint sub umbra ejus aves cæli habitare.<a href='#FN91'>*</a> <span class="Versetto" id="MK4_33">33&#160;</span>Et talibus multis parabolis loquebatur eis verbum, prout poterant audire: <span class="Versetto" id="MK4_34">34&#160;</span>sine parabola autem non loquebatur eis: seorsum autem discipulis suis disserebat omnia.<a href='#FN92'>†</a> <span class="Versetto" id="MK4_35">35&#160;</span>Et ait illis in illa die, cum sero esset factum: Transeamus contra. <span class="Versetto" id="MK4_36">36&#160;</span>Et dimittentes turbam, assumunt eum ita ut erat in navi: et aliæ naves erant cum illo.<a href='#FN93'>‡</a> <span class="Versetto" id="MK4_37">37&#160;</span>Et facta est procella magna venti, et fluctus mittebat in navim, ita ut impleretur navis. <span class="Versetto" id="MK4_38">38&#160;</span>Et erat ipse in puppi super cervical dormiens: et excitant eum, et dicunt illi: Magister, non ad te pertinet, quia perimus?<a href='#FN94'>§</a> <span class="Versetto" id="MK4_39">39&#160;</span>Et exsurgens comminatus est vento, et dixit mari: Tace, obmutesce. Et cessavit ventus: et facta est tranquillitas magna.<a href='#FN95'>**</a> <span class="Versetto" id="MK4_40">40&#160;</span>Et ait illis: Quid timidi estis? necdum habetis fidem? et timuerunt timore magno, et dicebant ad alterutrum: Quis, putas, est iste, quia et ventus et mare obediunt ei?<a href='#FN96'>††</a></p>

  <p class='pT4' id='MK5_0'>5</p>

  <p class='Normale'><span class="Versetto" id="MK5_1">1&#160;</span>Et venerunt trans fretum maris in regionem Gerasenorum.<a href='#FN97'>*</a> <span class="Versetto" id="MK5_2">2&#160;</span>Et exeunti ei de navi, statim occurrit de monumentis homo in spiritu immundo,<a href='#FN98'>†</a> <span class="Versetto" id="MK5_3">3&#160;</span>qui domicilium habebat in monumentis, et neque catenis jam quisquam poterat eum ligare:<a href='#FN99'>‡</a> <span class="Versetto" id="MK5_4">4&#160;</span>quoniam sæpe compedibus et catenis vinctus, dirupisset catenas, et compedes comminuisset, et nemo poterat eum domare: <span class="Versetto" id="MK5_5">5&#160;</span>et semper die ac nocte in monumentis, et in montibus erat, clamans, et concidens se lapidibus. <span class="Versetto" id="MK5_6">6&#160;</span>Videns autem Jesum a longe, cucurrit, et adoravit eum: <span class="Versetto" id="MK5_7">7&#160;</span>et clamans voce magna dixit: Quid mihi et tibi, Jesu Fili Dei altissimi? adjuro te per Deum, ne me torqueas.<a href='#FN100'>§</a> <span class="Versetto" id="MK5_8">8&#160;</span>Dicebat enim illi: Exi spiritus immunde ab homine. <span class="Versetto" id="MK5_9">9&#160;</span>Et interrogabat eum: Quod tibi nomen est? Et dicit ei: Legio mihi nomen est, quia multi sumus.<a href='#FN101'>**</a> <span class="Versetto" id="MK5_10">10&#160;</span>Et deprecabatur eum multum, ne se expelleret extra regionem. <span class="Versetto" id="MK5_11">11&#160;</span>Erat autem ibi circa montem grex porcorum magnus, pascens. <span class="Versetto" id="MK5_12">12&#160;</span>Et deprecabantur eum spiritus, dicentes: Mitte nos in porcos ut in eos introëamus.<a href='#FN102'>††</a> <span class="Versetto" id="MK5_13">13&#160;</span>Et concessit eis statim Jesus. Et exeuntes spiritus immundi introierunt in porcos: et magno impetu grex præcipitatus est in mare ad duo millia, et suffocati sunt in mari.<a href='#FN103'>‡‡</a> <span class="Versetto" id="MK5_14">14&#160;</span>Qui autem pascebant eos, fugerunt, et nuntiaverunt in civitatem et in agros. Et egressi sunt videre quid esset factum:<a href='#FN104'>§§</a> <span class="Versetto" id="MK5_15">15&#160;</span>et veniunt ad Jesum: et vident illum qui a dæmonio vexabatur, sedentem, vestitum, et sanæ mentis, et timuerunt.<a href='#FN105'>***</a> <span class="Versetto" id="MK5_16">16&#160;</span>Et narraverunt illis, qui viderant, qualiter factum esset ei qui dæmonium habuerat, et de porcis. <span class="Versetto" id="MK5_17">17&#160;</span>Et rogare cœperunt eum ut discederet de finibus eorum.<a href='#FN106'>†††</a> <span class="Versetto" id="MK5_18">18&#160;</span>Cumque ascenderet navim, cœpit illum deprecari, qui a dæmonio vexatus fuerat, ut esset cum illo, <span class="Versetto" id="MK5_19">19&#160;</span>et non admisit eum, sed ait illi: Vade in domum tuam ad tuos, et annuntia illis quanta tibi Dominus fecerit, et misertus sit tui.<a href='#FN107'>‡‡‡</a> <span class="Versetto" id="MK5_20">20&#160;</span>Et abiit, et cœpit prædicare in Decapoli, quanta sibi fecisset Jesus: et omnes mirabantur. <span class="Versetto" id="MK5_21">21&#160;</span>Et cum transcendisset Jesus in navi rursum trans fretum, convenit turba multa ad eum, et erat circa mare. <span class="Versetto" id="MK5_22">22&#160;</span>Et venit quidam de archisynagogis nomine Jairus, et videns eum procidit ad pedes ejus,<a href='#FN108'>§§§</a> <span class="Versetto" id="MK5_23">23&#160;</span>et deprecabatur eum multum, dicens: Quoniam filia mea in extremis est, veni, impone manum super eam, ut salva sit, et vivat.<a href='#FN109'>*</a> <span class="Versetto" id="MK5_24">24&#160;</span>Et abiit cum illo, et sequebatur eum turba multa, et comprimebant eum.<a href='#FN110'>†</a> <span class="Versetto" id="MK5_25">25&#160;</span>Et mulier, quæ erat in profluvio sanguinis annis duodecim,<a href='#FN111'>‡</a> <span class="Versetto" id="MK5_26">26&#160;</span>et fuerat multa perpessa a compluribus medicis: et erogaverat omnia sua, nec quidquam profecerat, sed magis deterius habebat:<a href='#FN112'>§</a> <span class="Versetto" id="MK5_27">27&#160;</span>cum audisset de Jesu, venit in turba retro, et tetigit vestimentum ejus:<a href='#FN113'>**</a> <span class="Versetto" id="MK5_28">28&#160;</span>dicebat enim: Quia si vel vestimentum ejus tetigero, salva ero. <span class="Versetto" id="MK5_29">29&#160;</span>Et confestim siccatus est fons sanguinis ejus: et sensit corpore quia sanata esset a plaga. <span class="Versetto" id="MK5_30">30&#160;</span>Et statim Jesus in semetipso cognoscens virtutem quæ exierat de illo, conversus ad turbam, aiebat: Quis tetigit vestimenta mea? <span class="Versetto" id="MK5_31">31&#160;</span>Et dicebant ei discipuli sui: Vides turbam comprimentem te, et dicis: Quis me tetigit?<a href='#FN114'>††</a> <span class="Versetto" id="MK5_32">32&#160;</span>Et circumspiciebat videre eam, quæ hoc fecerat. <span class="Versetto" id="MK5_33">33&#160;</span>Mulier vero timens et tremens, sciens quod factum esset in se, venit et procidit ante eum, et dixit ei omnem veritatem.<a href='#FN115'>‡‡</a> <span class="Versetto" id="MK5_34">34&#160;</span>Ille autem dixit ei: Filia, fides tua te salvam fecit: vade in pace, et esto sana a plaga tua. <span class="Versetto" id="MK5_35">35&#160;</span>Adhuc eo loquente, veniunt ab archisynagogo, dicentes: Quia filia tua mortua est: quid ultra vexas magistrum?<a href='#FN116'>§§</a> <span class="Versetto" id="MK5_36">36&#160;</span>Jesus autem audito verbo quod dicebatur, ait archisynagogo: Noli timere: tantummodo crede.<a href='#FN117'>***</a> <span class="Versetto" id="MK5_37">37&#160;</span>Et non admisit quemquam se sequi nisi Petrum, et Jacobum, et Joannem fratrem Jacobi.<a href='#FN118'>†††</a> <span class="Versetto" id="MK5_38">38&#160;</span>Et veniunt in domum archisynagogi, et videt tumultum, et flentes, et ejulantes multum.<a href='#FN119'>‡‡‡</a> <span class="Versetto" id="MK5_39">39&#160;</span>Et ingressus, ait illis: Quid turbamini, et ploratis? puella non est mortua, sed dormit.<a href='#FN120'>§§§</a> <span class="Versetto" id="MK5_40">40&#160;</span>Et irridebant eum. Ipse vero ejectis omnibus assumit patrem, et matrem puellæ, et qui secum erant, et ingreditur ubi puella erat jacens.<a href='#FN121'>*</a> <span class="Versetto" id="MK5_41">41&#160;</span>Et tenens manum puellæ, ait illi: Talitha cumi, quod est interpretatum: Puella (tibi dico), surge.<a href='#FN122'>†</a> <span class="Versetto" id="MK5_42">42&#160;</span>Et confestim surrexit puella, et ambulabat: erat autem annorum duodecim: et obstupuerunt stupore magno. <span class="Versetto" id="MK5_43">43&#160;</span>Et præcepit illis vehementer ut nemo id sciret: et dixit dari illi manducare.</p>

  <p class='pT4' id='MK6_0'>6</p>

  <p class='Normale'><span class="Versetto" id="MK6_1">1&#160;</span>Et egressus inde, abiit in patriam suam: et sequebantur eum discipuli sui: <span class="Versetto" id="MK6_2">2&#160;</span>et facto sabbato cœpit in synagoga docere: et multi audientes admirabantur in doctrina ejus, dicentes: Unde huic hæc omnia? et quæ est sapientia, quæ data est illi, et virtutes tales, quæ per manus ejus efficiuntur?<a href='#FN123'>*</a> <span class="Versetto" id="MK6_3">3&#160;</span>Nonne hic est faber, filius Mariæ, frater Jacobi, et Joseph, et Judæ, et Simonis? nonne et sorores ejus hic nobiscum sunt? Et scandalizabantur in illo.<a href='#FN124'>†</a> <span class="Versetto" id="MK6_4">4&#160;</span>Et dicebat illis Jesus: Quia non est propheta sine honore nisi in patria sua, et in domo sua, et in cognatione sua.<a href='#FN125'>‡</a> <span class="Versetto" id="MK6_5">5&#160;</span>Et non poterat ibi virtutem ullam facere, nisi paucos infirmos impositis manibus curavit:<a href='#FN126'>§</a> <span class="Versetto" id="MK6_6">6&#160;</span>et mirabatur propter incredulitatem eorum, et circuibat castella in circuitu docens.<a href='#FN127'>**</a> <span class="Versetto" id="MK6_7">7&#160;</span>Et vocavit duodecim: et cœpit eos mittere binos, et dabat illis potestatem spirituum immundorum.<a href='#FN128'>††</a> <span class="Versetto" id="MK6_8">8&#160;</span>Et præcepit eis ne quid tollerent in via, nisi virgam tantum: non peram, non panem, neque in zona æs,<a href='#FN129'>‡‡</a> <span class="Versetto" id="MK6_9">9&#160;</span>sed calceatos sandaliis, et ne induerentur duabus tunicis.<a href='#FN130'>§§</a> <span class="Versetto" id="MK6_10">10&#160;</span>Et dicebat eis: Quocumque introieritis in domum, illic manete donec exeatis inde: <span class="Versetto" id="MK6_11">11&#160;</span>et quicumque non receperint vos, nec audierint vos, exeuntes inde, excutite pulverem de pedibus vestris in testimonium illis.<a href='#FN131'>***</a> <span class="Versetto" id="MK6_12">12&#160;</span>Et exeuntes prædicabant ut pœnitentiam agerent: <span class="Versetto" id="MK6_13">13&#160;</span>et dæmonia multa ejiciebant, et ungebant oleo multos ægros, et sanabant.<a href='#FN132'>†††</a> <span class="Versetto" id="MK6_14">14&#160;</span>Et audivit rex Herodes (manifestum enim factum est nomen ejus), et dicebat: Quia Joannes Baptista resurrexit a mortuis: et propterea virtutes operantur in illo.<a href='#FN133'>‡‡‡</a> <span class="Versetto" id="MK6_15">15&#160;</span>Alii autem dicebant: Quia Elias est; alii vero dicebant: Quia propheta est, quasi unus ex prophetis. <span class="Versetto" id="MK6_16">16&#160;</span>Quo audito Herodes ait: Quem ego decollavi Joannem, hic a mortuis resurrexit. <span class="Versetto" id="MK6_17">17&#160;</span>Ipse enim Herodes misit, ac tenuit Joannem, et vinxit eum in carcere propter Herodiadem uxorem Philippi fratris sui, quia duxerat eam.<a href='#FN134'>§§§</a> <span class="Versetto" id="MK6_18">18&#160;</span>Dicebat enim Joannes Herodi: Non licet tibi habere uxorem fratris tui.<a href='#FN135'>*</a> <span class="Versetto" id="MK6_19">19&#160;</span>Herodias autem insidiabatur illi: et volebat occidere eum, nec poterat. <span class="Versetto" id="MK6_20">20&#160;</span>Herodes enim metuebat Joannem, sciens eum virum justum et sanctum: et custodiebat eum, et audito eo multa faciebat, et libenter eum audiebat. <span class="Versetto" id="MK6_21">21&#160;</span>Et cum dies opportunus accidisset, Herodes natalis sui cœnam fecit principibus, et tribunis, et primis Galilææ: <span class="Versetto" id="MK6_22">22&#160;</span>cumque introisset filia ipsius Herodiadis, et saltasset, et placuisset Herodi, simulque recumbentibus, rex ait puellæ: Pete a me quod vis, et dabo tibi: <span class="Versetto" id="MK6_23">23&#160;</span>et juravit illi: Quia quidquid petieris dabo tibi, licet dimidium regni mei.<a href='#FN136'>†</a> <span class="Versetto" id="MK6_24">24&#160;</span>Quæ cum exisset, dixit matri suæ: Quid petam? At illa dixit: Caput Joannis Baptistæ. <span class="Versetto" id="MK6_25">25&#160;</span>Cumque introisset statim cum festinatione ad regem, petivit dicens: Volo ut protinus des mihi in disco caput Joannis Baptistæ. <span class="Versetto" id="MK6_26">26&#160;</span>Et contristatus est rex: propter jusjurandum, et propter simul discumbentes, noluit eam contristare:<a href='#FN137'>‡</a> <span class="Versetto" id="MK6_27">27&#160;</span>sed misso spiculatore præcepit afferri caput ejus in disco. Et decollavit eum in carcere,<a href='#FN138'>§</a> <span class="Versetto" id="MK6_28">28&#160;</span>et attulit caput ejus in disco: et dedit illud puellæ, et puella dedit matri suæ. <span class="Versetto" id="MK6_29">29&#160;</span>Quo audito, discipuli ejus venerunt, et tulerunt corpus ejus: et posuerunt illud in monumento.<a href='#FN139'>**</a> <span class="Versetto" id="MK6_30">30&#160;</span>Et convenientes Apostoli ad Jesum, renuntiaverunt ei omnia quæ egerant, et docuerant.<a href='#FN140'>††</a> <span class="Versetto" id="MK6_31">31&#160;</span>Et ait illis: Venite seorsum in desertum locum, et requiescite pusillum. Erant enim qui veniebant et redibant multi: et nec spatium manducandi habebant.<a href='#FN141'>‡‡</a> <span class="Versetto" id="MK6_32">32&#160;</span>Et ascendentes in navim, abierunt in desertum locum seorsum.<a href='#FN142'>§§</a> <span class="Versetto" id="MK6_33">33&#160;</span>Et viderunt eos abeuntes, et cognoverunt multi: et pedestres de omnibus civitatibus concurrerunt illuc, et prævenerunt eos.<a href='#FN143'>***</a> <span class="Versetto" id="MK6_34">34&#160;</span>Et exiens vidit turbam multam Jesus: et misertus est super eos, quia erant sicut oves non habentes pastorem, et cœpit docere multa.<a href='#FN144'>†††</a> <span class="Versetto" id="MK6_35">35&#160;</span>Et cum jam hora multa fieret, accesserunt discipuli ejus, dicentes: Desertus est locus hic, et jam hora præteriit:<a href='#FN145'>‡‡‡</a> <span class="Versetto" id="MK6_36">36&#160;</span>dimitte illos, ut euntes in proximas villas et vicos, emant sibi cibos, quos manducent. <span class="Versetto" id="MK6_37">37&#160;</span>Et respondens ait illis: Date illis vos manducare. Et dixerunt ei: Euntes emamus ducentis denariis panes, et dabimus illis manducare.<a href='#FN146'>§§§</a> <span class="Versetto" id="MK6_38">38&#160;</span>Et dicit eis: Quot panes habetis? ite, et videte. Et cum cognovissent, dicunt: Quinque, et duos pisces.<a href='#FN147'>*</a> <span class="Versetto" id="MK6_39">39&#160;</span>Et præcepit illis ut accumbere facerent omnes secundum contubernia super viride fœnum.<a href='#FN148'>†</a> <span class="Versetto" id="MK6_40">40&#160;</span>Et discubuerunt in partes per centenos et quinquagenos.<a href='#FN149'>‡</a> <span class="Versetto" id="MK6_41">41&#160;</span>Et acceptis quinque panibus et duobus pisces, intuens in cælum, benedixit, et fregit panes, et dedit discipulis suis, ut ponerent ante eos: et duos pisces divisit omnibus.<a href='#FN150'>§</a> <span class="Versetto" id="MK6_42">42&#160;</span>Et manducaverunt omnes, et saturati sunt. <span class="Versetto" id="MK6_43">43&#160;</span>Et sustulerunt reliquias, fragmentorum duodecim cophinos plenos, et de piscibus.<a href='#FN151'>**</a> <span class="Versetto" id="MK6_44">44&#160;</span>Erant autem qui manducaverunt quinque millia virorum.<a href='#FN152'>††</a> <span class="Versetto" id="MK6_45">45&#160;</span>Et statim coëgit discipulos suos ascendere navim, ut præcederent eum trans fretum ad Bethsaidam, dum ipse dimitteret populum.<a href='#FN153'>‡‡</a> <span class="Versetto" id="MK6_46">46&#160;</span>Et cum dimisisset eos, abiit in montem orare.<a href='#FN154'>§§</a> <span class="Versetto" id="MK6_47">47&#160;</span>Et cum sero esset, erat navis in medio mari et ipse solus in terra.<a href='#FN155'>***</a> <span class="Versetto" id="MK6_48">48&#160;</span>Et videns eos laborantes in remigando (erat enim ventus contrarius eis) et circa quartam vigiliam noctis venit ad eos ambulans supra mare: et volebat præterire eos.<a href='#FN156'>†††</a> <span class="Versetto" id="MK6_49">49&#160;</span>At illi ut viderunt eum ambulantem supra mare, putaverunt phantasma esse, et exclamaverunt.<a href='#FN157'>‡‡‡</a> <span class="Versetto" id="MK6_50">50&#160;</span>Omnes enim viderunt eum, et conturbati sunt. Et statim locutus est cum eis, et dixit eis: Confidite, ego sum: nolite timere.<a href='#FN158'>§§§</a> <span class="Versetto" id="MK6_51">51&#160;</span>Et ascendit ad illos in navim, et cessavit ventus. Et plus magis intra se stupebant: <span class="Versetto" id="MK6_52">52&#160;</span>non enim intellexerunt de panibus: erat enim cor eorum obcæcatum.<a href='#FN159'>*</a> <span class="Versetto" id="MK6_53">53&#160;</span>Et cum transfretassent, venerunt in terram Genesareth, et applicuerunt. <span class="Versetto" id="MK6_54">54&#160;</span>Cumque egressi essent de navi, continuo cognoverunt eum:<a href='#FN160'>†</a> <span class="Versetto" id="MK6_55">55&#160;</span>et percurrentes universam regionem illam, cœperunt in grabatis eos, qui se male habebant, circumferre, ubi audiebant eum esse. <span class="Versetto" id="MK6_56">56&#160;</span>Et quocumque introibat, in vicos, vel in villas aut civitates, in plateis ponebant infirmos, et deprecabantur eum, ut vel fimbriam vestimenti ejus tangerent, et quotquot tangebant eum, salvi fiebant.<a href='#FN161'>‡</a></p>

  <p class='pT4' id='MK7_0'>7</p>

  <p class='Normale'><span class="Versetto" id="MK7_1">1&#160;</span>Et conveniunt ad eum pharisæi, et quidam de scribis, venientes ab Jerosolymis.<a href='#FN162'>*</a> <span class="Versetto" id="MK7_2">2&#160;</span>Et cum vidissent quosdam ex discipulis ejus communibus manibus, id est non lotis, manducare panes, vituperaverunt.<a href='#FN163'>†</a> <span class="Versetto" id="MK7_3">3&#160;</span>Pharisæi enim, et omnes Judæi, nisi crebro laverint manus, non manducant, tenentes traditionem seniorum:<a href='#FN164'>‡</a> <span class="Versetto" id="MK7_4">4&#160;</span>et a foro nisi baptizentur, non comedunt: et alia multa sunt, quæ tradita sunt illis servare, baptismata calicum, et urceorum, et æramentorum, et lectorum:<a href='#FN165'>§</a> <span class="Versetto" id="MK7_5">5&#160;</span>et interrogabant eum pharisæi et scribæ: Quare discipuli tui non ambulant juxta traditionem seniorum, sed communibus manibus manducant panem?<a href='#FN166'>**</a> <span class="Versetto" id="MK7_6">6&#160;</span>At ille respondens, dixit eis: Bene prophetavit Isaias de vobis hypocritis, sicut scriptum est: [Populus hic labiis me honorat, cor autem eorum longe est a me:<a href='#FN167'>††</a> <span class="Versetto" id="MK7_7">7&#160;</span>in vanum autem me colunt, docentes doctrinas, et præcepta hominum.] <span class="Versetto" id="MK7_8">8&#160;</span>Relinquentes enim mandatum Dei, tenetis traditionem hominum, baptismata urceorum et calicum: et alia similia his facitis multa. <span class="Versetto" id="MK7_9">9&#160;</span>Et dicebat illis: Bene irritum facitis præceptum Dei, ut traditionem vestram servetis.<a href='#FN168'>‡‡</a> <span class="Versetto" id="MK7_10">10&#160;</span>Moyses enim dixit: Honora patrem tuum, et matrem tuam. Et: Qui maledixerit patri, vel matri, morte moriatur. <span class="Versetto" id="MK7_11">11&#160;</span>Vos autem dicitis: Si dixerit homo patri, aut matri, Corban (quod est donum) quodcumque ex me, tibi profuerit:<a href='#FN169'>§§</a> <span class="Versetto" id="MK7_12">12&#160;</span>et ultra non dimittitis eum quidquam facere patri suo, aut matri, <span class="Versetto" id="MK7_13">13&#160;</span>rescindentes verbum Dei per traditionem vestram, quam tradidistis: et similia hujusmodi multa facitis. <span class="Versetto" id="MK7_14">14&#160;</span>Et advocans iterum turbam, dicebat illis: Audite me omnes, et intelligite. <span class="Versetto" id="MK7_15">15&#160;</span>Nihil est extra hominem introiens in eum, quod possit eum coinquinare, sed quæ de homine procedunt illa sunt quæ communicant hominem.<a href='#FN170'>***</a> <span class="Versetto" id="MK7_16">16&#160;</span>Si quis habet aures audiendi, audiat. <span class="Versetto" id="MK7_17">17&#160;</span>Et cum introisset in domum a turba, interrogabant eum discipuli ejus parabolam. <span class="Versetto" id="MK7_18">18&#160;</span>Et ait illis: Sic et vos imprudentes estis? Non intelligitis quia omne extrinsecus introiens in hominem, non potest eum communicare:<a href='#FN171'>†††</a> <span class="Versetto" id="MK7_19">19&#160;</span>quia non intrat in cor ejus, sed in ventrum vadit, et in secessum exit, purgans omnes escas?<a href='#FN172'>‡‡‡</a> <span class="Versetto" id="MK7_20">20&#160;</span>Dicebat autem, quoniam quæ de homine exeunt, illa communicant hominem. <span class="Versetto" id="MK7_21">21&#160;</span>Ab intus enim de corde hominum malæ cogitationes procedunt, adulteria, fornicationes, homicidia,<a href='#FN173'>§§§</a> <span class="Versetto" id="MK7_22">22&#160;</span>furta, avaritiæ, nequitiæ, dolus, impudicitiæ, oculus malus, blasphemia, superbia, stultitia. <span class="Versetto" id="MK7_23">23&#160;</span>Omnia hæc mala ab intus procedunt, et communicant hominem. <span class="Versetto" id="MK7_24">24&#160;</span>Et inde surgens abiit in fines Tyri et Sidonis: et ingressus domum, neminem voluit scire, et non potuit latere.<a href='#FN174'>*</a> <span class="Versetto" id="MK7_25">25&#160;</span>Mulier enim statim ut audivit de eo, cujus filia habebat spiritum immundum, intravit, et procidit ad pedes ejus.<a href='#FN175'>†</a> <span class="Versetto" id="MK7_26">26&#160;</span>Erat enim mulier gentilis, Syrophœnissa genere. Et rogabat eum ut dæmonium ejiceret de filia ejus. <span class="Versetto" id="MK7_27">27&#160;</span>Qui dixit illi: Sine prius saturari filios: non est enim bonum sumere panem filiorum, et mittere canibus.<a href='#FN176'>‡</a> <span class="Versetto" id="MK7_28">28&#160;</span>At illa respondit, et dixit illi: Utique Domine, nam et catelli comedunt sub mensa de micis puerorum.<a href='#FN177'>§</a> <span class="Versetto" id="MK7_29">29&#160;</span>Et ait illi: Propter hunc sermonem vade: exiit dæmonium a filia tua.<a href='#FN178'>**</a> <span class="Versetto" id="MK7_30">30&#160;</span>Et cum abiisset domum suam, invenit puellam jacentem supra lectum, et dæmonium exiisse. <span class="Versetto" id="MK7_31">31&#160;</span>Et iterum exiens de finibus Tyri, venit per Sidonem ad mare Galilææ inter medios fines Decapoleos.<a href='#FN179'>††</a> <span class="Versetto" id="MK7_32">32&#160;</span>Et adducunt ei surdum, et mutum, et deprecabantur eum, ut imponat illi manum.<a href='#FN180'>‡‡</a> <span class="Versetto" id="MK7_33">33&#160;</span>Et apprehendens eum de turba seorsum, misit digitos suos in auriculas ejus: et exspuens, tetigit linguam ejus:<a href='#FN181'>§§</a> <span class="Versetto" id="MK7_34">34&#160;</span>et suscipiens in cælum, ingemuit, et ait illi: Ephphetha, quod est, Adaperire.<a href='#FN182'>***</a> <span class="Versetto" id="MK7_35">35&#160;</span>Et statim apertæ sunt aures ejus, et solutum est vinculum linguæ ejus, et loquebatur recte.<a href='#FN183'>†††</a> <span class="Versetto" id="MK7_36">36&#160;</span>Et præcepit illis ne cui dicerent. Quanto autem eis præcipiebat, tanto magis plus prædicabant:<a href='#FN184'>‡‡‡</a> <span class="Versetto" id="MK7_37">37&#160;</span>et eo amplius admirabantur, dicentes: Bene omnia fecit: et surdos fecit audire, et mutos loqui.</p>

  <p class='pT4' id='MK8_0'>8</p>

  <p class='Normale'><span class="Versetto" id="MK8_1">1&#160;</span>In diebus illis iterum cum turba multa esset, nec haberent quod manducarent, convocatis discipulis, ait illis: <span class="Versetto" id="MK8_2">2&#160;</span>Misereor super turbam: quia ecce jam triduo sustinent me, nec habent quod manducent:<a href='#FN185'>*</a> <span class="Versetto" id="MK8_3">3&#160;</span>et si dimisero eos jejunos in domum suam, deficient in via: quidam enim ex eis de longe venerunt.<a href='#FN186'>†</a> <span class="Versetto" id="MK8_4">4&#160;</span>Et responderunt ei discipuli sui: Unde illos quis poterit saturare panibus in solitudine? <span class="Versetto" id="MK8_5">5&#160;</span>Et interrogavit eos: Quot panes habetis? Qui dixerunt: Septem.<a href='#FN187'>‡</a> <span class="Versetto" id="MK8_6">6&#160;</span>Et præcepit turbæ discumbere super terram. Et accipiens septem panes, gratias agens fregit, et dabat discipulis suis ut apponerent, et apposuerunt turbæ.<a href='#FN188'>§</a> <span class="Versetto" id="MK8_7">7&#160;</span>Et habebant pisciculos paucos: et ipsos benedixit, et jussit apponi.<a href='#FN189'>**</a> <span class="Versetto" id="MK8_8">8&#160;</span>Et manducaverunt, et saturati sunt, et sustulerunt quod superaverat de fragmentis, septem sportas.<a href='#FN190'>††</a> <span class="Versetto" id="MK8_9">9&#160;</span>Erant autem qui manducaverunt, quasi quatuor millia: et dimisit eos. <span class="Versetto" id="MK8_10">10&#160;</span>Et statim ascendens navim cum discipulis suis, venit in partes Dalmanutha.<a href='#FN191'>‡‡</a> <span class="Versetto" id="MK8_11">11&#160;</span>Et exierunt pharisæi, et cœperunt conquirere cum eo, quærentes ab illo signum de cælo, tentantes eum.<a href='#FN192'>§§</a> <span class="Versetto" id="MK8_12">12&#160;</span>Et ingemiscens spiritu, ait: Quid generatio ista signum quærit? Amen dico vobis, si dabitur generationi isti signum.<a href='#FN193'>***</a> <span class="Versetto" id="MK8_13">13&#160;</span>Et dimittens eos, ascendit iterum navim et abiit trans fretum.<a href='#FN194'>†††</a> <span class="Versetto" id="MK8_14">14&#160;</span>Et obliti sunt panes sumere: et nisi unum panem non habebant secum in navi. <span class="Versetto" id="MK8_15">15&#160;</span>Et præcipiebat eis, dicens: Videte, et cavete a fermento pharisæorum, et fermento Herodis. <span class="Versetto" id="MK8_16">16&#160;</span>Et cogitabant ad alterutrum, dicentes: quia panes non habemus. <span class="Versetto" id="MK8_17">17&#160;</span>Quo cognito, ait illis Jesus: Quid cogitatis, quia panes non habetis? nondum cognoscetis nec intelligitis? adhuc cæcatum habetis cor vestrum?<a href='#FN195'>‡‡‡</a> <span class="Versetto" id="MK8_18">18&#160;</span>oculos habentes non videtis? et aures habentes non auditis? nec recordamini, <span class="Versetto" id="MK8_19">19&#160;</span>quando quinque panes fregi in quinque millia: quot cophinos fragmentorum plenos sustulistis? Dicunt ei: Duodecim. <span class="Versetto" id="MK8_20">20&#160;</span>Quando et septem panes in quatuor millia: quot sportas fragmentorum tulistis? Et dicunt ei: Septem. <span class="Versetto" id="MK8_21">21&#160;</span>Et dicebat eis: Quomodo nondum intelligitis? <span class="Versetto" id="MK8_22">22&#160;</span>Et veniunt Bethsaidam, et adducunt ei cæcum, et rogabant eum ut illum tangeret. <span class="Versetto" id="MK8_23">23&#160;</span>Et apprehensa manu cæci, eduxit eum extra vicum: et exspuens in oculos ejus impositis manibus suis, interrogavit eum si quid videret.<a href='#FN196'>§§§</a> <span class="Versetto" id="MK8_24">24&#160;</span>Et aspiciens, ait: Video homines velut arbores ambulantes.<a href='#FN197'>*</a> <span class="Versetto" id="MK8_25">25&#160;</span>Deinde iterum imposuit manus super oculos ejus: et cœpit videre: et restitutus est ita ut clare videret omnia.<a href='#FN198'>†</a> <span class="Versetto" id="MK8_26">26&#160;</span>Et misit illum in domum suam, dicens: Vade in domum tuam: et si in vicum introieris, nemini dixeris.<a href='#FN199'>‡</a> <span class="Versetto" id="MK8_27">27&#160;</span>Et egressus est Jesus, et discipuli ejus in castella Cæsareæ Philippi: et in via interrogabat discipulos suos, dicens eis: Quem me dicunt esse homines?<a href='#FN200'>§</a> <span class="Versetto" id="MK8_28">28&#160;</span>Qui responderunt illi, dicentes: Joannem Baptistam, alii Eliam, alii vero quasi unum de prophetis. <span class="Versetto" id="MK8_29">29&#160;</span>Tunc dicit illis: Vos vero quem me esse dicitis? Respondens Petrus, ait ei: Tu es Christus.<a href='#FN201'>**</a> <span class="Versetto" id="MK8_30">30&#160;</span>Et comminatus est eis, ne cui dicerent de illo.<a href='#FN202'>††</a> <span class="Versetto" id="MK8_31">31&#160;</span>Et cœpit docere eos quoniam oportet Filium hominis pati multa, et reprobari a senioribus, et a summis sacerdotibus et scribis, et occidi: et post tres dies resurgere.<a href='#FN203'>‡‡</a> <span class="Versetto" id="MK8_32">32&#160;</span>Et palam verbum loquebatur. Et apprehendens eum Petrus, cœpit increpare eum.<a href='#FN204'>§§</a> <span class="Versetto" id="MK8_33">33&#160;</span>Qui conversus, et videns discipulos suos, comminatus est Petro, dicens: Vade retro me Satana, quoniam non sapis quæ Dei sunt, sed quæ sunt hominum.<a href='#FN205'>***</a> <span class="Versetto" id="MK8_34">34&#160;</span>Et convocata turba cum discipulis suis, dixit eis: Si quis vult me sequi, deneget semetipsum: et tollat crucem suam, et sequatur me.<a href='#FN206'>†††</a> <span class="Versetto" id="MK8_35">35&#160;</span>Qui enim voluerit animam suam salvam facere, perdet eam: qui autem perdiderit animam suam propter me, et Evangelium, salvam faciet eam. <span class="Versetto" id="MK8_36">36&#160;</span>Quid enim proderit homini, si lucretur mundum totum et detrimentum animæ suæ faciat? <span class="Versetto" id="MK8_37">37&#160;</span>Aut quid dabit homo commutationis pro anima sua? <span class="Versetto" id="MK8_38">38&#160;</span>Qui enim me confusus fuerit, et verba mea in generatione ista adultera et peccatrice, et Filius hominis confundetur eum, cum venerit in gloria Patris sui cum angelis sanctis.<a href='#FN207'>‡‡‡</a> <span class="Versetto" id="MK8_39">39&#160;</span>Et dicebat illis: Amen dico vobis, quia sunt quidam de hic stantibus, qui non gustabunt mortem donec videant regnum Dei veniens in virtute.<a href='#FN208'>§§§</a></p>

  <p class='pT4' id='MK9_0'>9</p>

  <p class='Normale'><span class="Versetto" id="MK9_1">1&#160;</span>Et post dies sex assumit Jesus Petrum, et Jacobum, et Joannem, et ducit illos in montem excelsum seorsum solos, et transfiguratus est coram ipsis.<a href='#FN209'>*</a> <span class="Versetto" id="MK9_2">2&#160;</span>Et vestimenta ejus facta sunt splendentia, et candida nimis velut nix, qualia fullo non potest super terram candida facere.<a href='#FN210'>†</a> <span class="Versetto" id="MK9_3">3&#160;</span>Et apparuit illis Elias cum Moyse: et erant loquentes cum Jesu.<a href='#FN211'>‡</a> <span class="Versetto" id="MK9_4">4&#160;</span>Et respondens Petrus, ait Jesu: Rabbi, bonum est nos hic esse: et faciamus tria tabernacula, tibi unum, et Moysi unum, et Eliæ unum.<a href='#FN212'>§</a> <span class="Versetto" id="MK9_5">5&#160;</span>Non enim sciebat quid diceret: erant enim timore exterriti. <span class="Versetto" id="MK9_6">6&#160;</span>Et facta est nubes obumbrans eos: et venit vox de nube, dicens: Hic est Filius meus carissimus: audite illum.<a href='#FN213'>**</a> <span class="Versetto" id="MK9_7">7&#160;</span>Et statim circumspicientes, neminem amplius viderunt, nisi Jesum tantum secum.<a href='#FN214'>††</a> <span class="Versetto" id="MK9_8">8&#160;</span>Et descendentibus illis de monte, præcepit illis ne cuiquam quæ vidissent, narrarent: nisi cum Filius hominis a mortuis resurrexerit.<a href='#FN215'>‡‡</a> <span class="Versetto" id="MK9_9">9&#160;</span>Et verbum continuerunt apud se: conquirentes quid esset, cum a mortuis resurrexerit.<a href='#FN216'>§§</a> <span class="Versetto" id="MK9_10">10&#160;</span>Et interrogabant eum, dicentes: Quid ergo dicunt pharisæi et scribæ, quia Eliam oportet venire primum?<a href='#FN217'>***</a> <span class="Versetto" id="MK9_11">11&#160;</span>Qui respondens, ait illis: Elias cum venerit primo, restituet omnia: et quomodo scriptum est in Filium hominis, ut multa patiatur et contemnatur.<a href='#FN218'>†††</a> <span class="Versetto" id="MK9_12">12&#160;</span>Sed dico vobis quia et Elias venit (et fecerunt illi quæcumque voluerunt) sicut scriptum est de eo. <span class="Versetto" id="MK9_13">13&#160;</span>Et veniens ad discipulos suos, vidit turbam magnam circa eos, et scribas conquirentes cum illis.<a href='#FN219'>‡‡‡</a> <span class="Versetto" id="MK9_14">14&#160;</span>Et confestim omnis populus videns Jesum, stupefactus est, et expaverunt, et accurrentes salutabant eum. <span class="Versetto" id="MK9_15">15&#160;</span>Et interrogavit eos: Quid inter vos conquiritis?<a href='#FN220'>§§§</a> <span class="Versetto" id="MK9_16">16&#160;</span>Et respondens unus de turba, dixit: Magister, attuli filium meum ad te habentem spiritum mutum: <span class="Versetto" id="MK9_17">17&#160;</span>qui ubicumque eum apprehenderit, allidit illum, et spumat, et stridet dentibus, et arescit: et dixi discipulis tuis ut ejicerent illum, et non potuerunt.<a href='#FN221'>*</a> <span class="Versetto" id="MK9_18">18&#160;</span>Qui respondens eis, dixit: O generatio incredula, quamdiu apud vos ero? quamdiu vos patiar? afferte illum ad me.<a href='#FN222'>†</a> <span class="Versetto" id="MK9_19">19&#160;</span>Et attulerunt eum. Et cum vidisset eum, statim spiritus conturbavit illum: et elisus in terram, volutabatur spumans.<a href='#FN223'>‡</a> <span class="Versetto" id="MK9_20">20&#160;</span>Et interrogavit patrem ejus: Quantum temporis est ex quo ei hoc accidit? At ille ait: Ab infantia:<a href='#FN224'>§</a> <span class="Versetto" id="MK9_21">21&#160;</span>et frequenter eum in ignem, et in aquas misit ut eum perderet: sed si quid potes, adjuva nos, misertus nostri.<a href='#FN225'>**</a> <span class="Versetto" id="MK9_22">22&#160;</span>Jesus autem ait illi: Si potes credere, omnia possibilia sunt credenti. <span class="Versetto" id="MK9_23">23&#160;</span>Et continuo exclamans pater pueri, cum lacrimis aiebat: Credo, Domine; adjuva incredulitatem meam. <span class="Versetto" id="MK9_24">24&#160;</span>Et cum videret Jesus concurrentem turbam, comminatus est spiritui immundo, dicens illi: Surde et mute spiritus, ego præcipio tibi, exi ab eo: et amplius ne introëas in eum. <span class="Versetto" id="MK9_25">25&#160;</span>Et exclamans, et multum discerpens eum, exiit ab eo, et factus est sicut mortuus, ita ut multi dicerent: Quia mortuus est.<a href='#FN226'>††</a> <span class="Versetto" id="MK9_26">26&#160;</span>Jesus autem tenens manum ejus elevavit eum, et surrexit. <span class="Versetto" id="MK9_27">27&#160;</span>Et cum introisset in domum, discipuli ejus secreto interrogabant eum: Quare nos non potuimus ejicere eum? <span class="Versetto" id="MK9_28">28&#160;</span>Et dixit illis: Hoc genus in nullo potest exire, nisi in oratione et jejunio.<a href='#FN227'>‡‡</a> <span class="Versetto" id="MK9_29">29&#160;</span>Et inde profecti prætergrediebantur Galilæam: nec volebat quemquam scire. <span class="Versetto" id="MK9_30">30&#160;</span>Docebat autem discipulos suos, et dicebat illis: Quoniam Filius hominis tradetur in manus hominum, et occident eum, et occisus tertia die resurget.<a href='#FN228'>§§</a> <span class="Versetto" id="MK9_31">31&#160;</span>At illi ignorabant verbum: et timebant interrogare eum.<a href='#FN229'>***</a> <span class="Versetto" id="MK9_32">32&#160;</span>Et venerunt Capharnaum. Qui cum domi essent, interrogabat eos: Quid in via tractabatis?<a href='#FN230'>†††</a> <span class="Versetto" id="MK9_33">33&#160;</span>At illi tacebant: siquidem in via inter se disputaverunt: quis eorum major esset.<a href='#FN231'>‡‡‡</a> <span class="Versetto" id="MK9_34">34&#160;</span>Et residens vocavit duodecim, et ait illis: Si quis vult primus esse, erit omnium novissimus, et omnium minister.<a href='#FN232'>§§§</a> <span class="Versetto" id="MK9_35">35&#160;</span>Et accipiens puerum, statuit eum in medio eorum: quem cum complexus esset, ait illis:<a href='#FN233'>*</a> <span class="Versetto" id="MK9_36">36&#160;</span>Quisquis unum ex hujusmodi pueris receperit in nomine meo, me recipit: et quicumque me susceperit, non me suscipit, sed eum qui misit me.<a href='#FN234'>†</a> <span class="Versetto" id="MK9_37">37&#160;</span>Respondit illi Joannes, dicens: Magister, vidimus quemdam in nomine tuo ejicientem dæmonia, qui non sequitur nos, et prohibuimus eum.<a href='#FN235'>‡</a> <span class="Versetto" id="MK9_38">38&#160;</span>Jesus autem ait: Nolite prohibere eum: nemo est enim qui faciat virtutem in nomine meo, et possit cito male loqui de me:<a href='#FN236'>§</a> <span class="Versetto" id="MK9_39">39&#160;</span>qui enim non est adversum vos, pro vobis est. <span class="Versetto" id="MK9_40">40&#160;</span>Quisquis enim potum dederit vobis calicem aquæ in nomine meo, quia Christi estis: amen dico vobis, non perdet mercedem suam. <span class="Versetto" id="MK9_41">41&#160;</span>Et quisquis scandalizaverit unum ex his pusillis credentibus in me: bonum est ei magis si circumdaretur mola asinaria collo ejus, et in mare mitteretur.<a href='#FN237'>**</a> <span class="Versetto" id="MK9_42">42&#160;</span>Et si scandalizaverit te manus tua, abscide illam: bonum est tibi debilem introire in vitam, quam duas manus habentem ire in gehennam, in ignem inextinguibilem,<a href='#FN238'>††</a> <span class="Versetto" id="MK9_43">43&#160;</span>ubi vermis eorum non moritur, et ignis non extinguitur.<a href='#FN239'>‡‡</a> <span class="Versetto" id="MK9_44">44&#160;</span>Et si pes tuus te scandalizat, amputa illum: bonum est tibi claudum introire in vitam æternam, quam duos pedes habentem mitti in gehennam ignis inextinguibilis, <span class="Versetto" id="MK9_45">45&#160;</span>ubi vermis eorum non moritur, et ignis non extinguitur. <span class="Versetto" id="MK9_46">46&#160;</span>Quod si oculus tuus scandalizat te, ejice eum: bonum est tibi luscum introire in regnum Dei, quam duos oculos habentem mitti in gehennam ignis, <span class="Versetto" id="MK9_47">47&#160;</span>ubi vermis eorum non moritur, et ignis non extinguitur. <span class="Versetto" id="MK9_48">48&#160;</span>Omnis enim igne salietur, et omnis victima sale salietur.<a href='#FN240'>§§</a> <span class="Versetto" id="MK9_49">49&#160;</span>Bonum est sal: quod si sal insulsum fuerit, in quo illud condietis? Habete in vobis sal, et pacem habete inter vos.<a href='#FN241'>***</a></p>

  <p class='pT4' id='MK10_0'>10</p>

  <p class='Normale'><span class="Versetto" id="MK10_1">1&#160;</span>Et inde exsurgens venit in fines Judææ ultra Jordanem: et conveniunt iterum turbæ ad eum: et sicut consueverat, iterum docebat illos.<a href='#FN242'>*</a> <span class="Versetto" id="MK10_2">2&#160;</span>Et accedentes pharisæi interrogabant eum: Si licet viro uxorem dimittere: tentantes eum.<a href='#FN243'>†</a> <span class="Versetto" id="MK10_3">3&#160;</span>At ille respondens, dixit eis: Quid vobis præcepit Moyses? <span class="Versetto" id="MK10_4">4&#160;</span>Qui dixerunt: Moyses permisit libellum repudii scribere, et dimittere. <span class="Versetto" id="MK10_5">5&#160;</span>Quibus respondens Jesus, ait: Ad duritiam cordis vestri scripsit vobis præceptum istud:<a href='#FN244'>‡</a> <span class="Versetto" id="MK10_6">6&#160;</span>ab initio autem creaturæ masculum et feminam fecit eos Deus. <span class="Versetto" id="MK10_7">7&#160;</span>Propter hoc relinquet homo patrem suum et matrem, et adhærebit ad uxorem suam: <span class="Versetto" id="MK10_8">8&#160;</span>et erunt duo in carne una. Itaque jam non sunt duo, sed una caro.<a href='#FN245'>§</a> <span class="Versetto" id="MK10_9">9&#160;</span>Quod ergo Deus conjunxit, homo non separet.<a href='#FN246'>**</a> <span class="Versetto" id="MK10_10">10&#160;</span>Et in domo iterum discipuli ejus de eodem interrogaverunt eum.<a href='#FN247'>††</a> <span class="Versetto" id="MK10_11">11&#160;</span>Et ait illis: Quicumque dimiserit uxorem suam, et aliam duxerit, adulterium committit super eam.<a href='#FN248'>‡‡</a> <span class="Versetto" id="MK10_12">12&#160;</span>Et si uxor dimiserit virum suum, et alii nupserit, mœchatur. <span class="Versetto" id="MK10_13">13&#160;</span>Et offerebant illi parvulos ut tangeret illos. Discipuli autem comminabantur offerentibus.<a href='#FN249'>§§</a> <span class="Versetto" id="MK10_14">14&#160;</span>Quos cum videret Jesus, indigne tulit, et ait illis: Sinite parvulos venire ad me, et ne prohibueritis eos: talium enim est regnum Dei.<a href='#FN250'>***</a> <span class="Versetto" id="MK10_15">15&#160;</span>Amen dico vobis: Quisquis non receperit regnum Dei velut parvulus, non intrabit in illud.<a href='#FN251'>†††</a> <span class="Versetto" id="MK10_16">16&#160;</span>Et complexans eos, et imponens manus super illos, benedicebat eos. <span class="Versetto" id="MK10_17">17&#160;</span>Et cum egressus esset in viam, procurrens quidam genu flexo ante eum, rogabat eum: Magister bone, quid faciam ut vitam æternam percipiam?<a href='#FN252'>‡‡‡</a> <span class="Versetto" id="MK10_18">18&#160;</span>Jesus autem dixit ei: Quid me dicis bonum? nemo bonus, nisi unus Deus.<a href='#FN253'>§§§</a> <span class="Versetto" id="MK10_19">19&#160;</span>Præcepta nosti: ne adulteres, ne occidas, ne fureris, ne falsum testimonium dixeris, ne fraudum feceris, honora patrem tuum et matrem.<a href='#FN254'>*</a> <span class="Versetto" id="MK10_20">20&#160;</span>At ille respondens, ait illi: Magister, hæc omnia observavi a juventute mea.<a href='#FN255'>†</a> <span class="Versetto" id="MK10_21">21&#160;</span>Jesus autem intuitus eum, dilexit eum, et dixit ei: Unum tibi deest: vade, quæcumque habes vende, et da pauperibus, et habebis thesaurum in cælo: et veni, sequere me.<a href='#FN256'>‡</a> <span class="Versetto" id="MK10_22">22&#160;</span>Qui contristatus in verbo, abiit mœrens: erat enim habens multas possessiones. <span class="Versetto" id="MK10_23">23&#160;</span>Et circumspiciens Jesus, ait discipulis suis: Quam difficile qui pecunias habent, in regnum Dei introibunt !<a href='#FN257'>§</a> <span class="Versetto" id="MK10_24">24&#160;</span>Discipuli autem obstupescebant in verbis ejus. At Jesus rursus respondens ait illis: Filioli, quam difficile est, confidentes in pecuniis, in regnum Dei introire ! <span class="Versetto" id="MK10_25">25&#160;</span>Facilius est camelum per foramen acus transire, quam divitem intrare in regnum Dei.<a href='#FN258'>**</a> <span class="Versetto" id="MK10_26">26&#160;</span>Qui magis admirabantur, dicentes ad semetipsos: Et quis potest salvus fieri?<a href='#FN259'>††</a> <span class="Versetto" id="MK10_27">27&#160;</span>Et intuens illos Jesus, ait: Apud homines impossibile est, sed non apud Deum: omnia enim possibilia sunt apud Deum.<a href='#FN260'>‡‡</a> <span class="Versetto" id="MK10_28">28&#160;</span>Et cœpit ei Petrus dicere: Ecce nos dimisimus omnia, et secuti sumus te.<a href='#FN261'>§§</a> <span class="Versetto" id="MK10_29">29&#160;</span>Respondens Jesus, ait: Amen dico vobis: Nemo est qui reliquerit domum, aut fratres, aut sorores, aut patrem, aut matrem, aut filios, aut agros propter me et propter Evangelium, <span class="Versetto" id="MK10_30">30&#160;</span>qui non accipiat centies tantum, nunc in tempore hoc: domos, et fratres, et sorores, et matres, et filios, et agros, cum persecutionibus, et in sæculo futuro vitam æternam.<a href='#FN262'>***</a> <span class="Versetto" id="MK10_31">31&#160;</span>Multi autem erunt primi novissimi, et novissimi primi.<a href='#FN263'>†††</a> <span class="Versetto" id="MK10_32">32&#160;</span>Erant autem in via ascendentes Jerosolymam: et præcedebat illos Jesus, et stupebant: et sequentes timebant. Et assumens iterum duodecim, cœpit illis dicere quæ essent ei eventura.<a href='#FN264'>‡‡‡</a> <span class="Versetto" id="MK10_33">33&#160;</span>Quia ecce ascendimus Jerosolymam, et Filius hominis tradetur principibus sacerdotum, et scribis, et senioribus, et damnabunt eum morte, et tradent eum gentibus: <span class="Versetto" id="MK10_34">34&#160;</span>et illudent ei, et conspuent eum, et flagellabunt eum, et interficient eum: et tertia die resurget. <span class="Versetto" id="MK10_35">35&#160;</span>Et accedunt ad eum Jacobus et Joannes filii Zebedæi, dicentes: Magister, volumus ut quodcumque petierimus, facias nobis.<a href='#FN265'>§§§</a> <span class="Versetto" id="MK10_36">36&#160;</span>At ille dixit eis: Quid vultis ut faciam vobis? <span class="Versetto" id="MK10_37">37&#160;</span>Et dixerunt: Da nobis ut unus ad dexteram tuam, et alius ad sinistram tuam sedeamus in gloria tua. <span class="Versetto" id="MK10_38">38&#160;</span>Jesus autem ait eis: Nescitis quid petatis: potestis bibere calicem, quem ego bibo, aut baptismo, quo ego baptizor, baptizari?<a href='#FN266'>*</a> <span class="Versetto" id="MK10_39">39&#160;</span>At illi dixerunt ei: Possumus. Jesus autem ait eis: Calicem quidem, quem ego bibo, bibetis; et baptismo, quo ego baptizor, baptizabimini:<a href='#FN267'>†</a> <span class="Versetto" id="MK10_40">40&#160;</span>sedere autem ad dexteram meam, vel ad sinistram, non est meum dare vobis, sed quibus paratum est.<a href='#FN268'>‡</a> <span class="Versetto" id="MK10_41">41&#160;</span>Et audientes decem, cœperunt indignari de Jacobo et Joanne.<a href='#FN269'>§</a> <span class="Versetto" id="MK10_42">42&#160;</span>Jesus autem vocans eos, ait illis: Scitis quia hi, qui videntur principari gentibus, dominantur eis: et principes eorum potestatem habent ipsorum.<a href='#FN270'>**</a> <span class="Versetto" id="MK10_43">43&#160;</span>Non ita est autem in vobis, sed quicumque voluerit fieri major, erit vester minister: <span class="Versetto" id="MK10_44">44&#160;</span>et quicumque voluerit in vobis primus esse, erit omnium servus. <span class="Versetto" id="MK10_45">45&#160;</span>Nam et Filius hominis non venit ut ministraretur ei, sed ut ministraret, et daret animam suam redemptionem pro multis. <span class="Versetto" id="MK10_46">46&#160;</span>Et veniunt Jericho: et proficiscente eo de Jericho, et discipulis ejus, et plurima multitudine, filius Timæi Bartimæus cæcus, sedebat juxta viam mendicans.<a href='#FN271'>††</a> <span class="Versetto" id="MK10_47">47&#160;</span>Qui cum audisset quia Jesus Nazarenus est, cœpit clamare, et dicere: Jesu fili David, miserere mei.<a href='#FN272'>‡‡</a> <span class="Versetto" id="MK10_48">48&#160;</span>Et comminabantur ei multi ut taceret. At ille multo magis clamabat: Fili David, miserere mei.<a href='#FN273'>§§</a> <span class="Versetto" id="MK10_49">49&#160;</span>Et stans Jesus præcepit illum vocari. Et vocant cæcum, dicentes ei: Animæquior esto: surge, vocat te.<a href='#FN274'>***</a> <span class="Versetto" id="MK10_50">50&#160;</span>Qui projecto vestimento suo exiliens, venit ad eum.<a href='#FN275'>†††</a> <span class="Versetto" id="MK10_51">51&#160;</span>Et respondens Jesus dixit illi: Quid tibi vis faciam? Cæcus autem dixit ei: Rabboni, ut videam.<a href='#FN276'>‡‡‡</a> <span class="Versetto" id="MK10_52">52&#160;</span>Jesus autem ait illi: Vade, fides tua te salvum fecit. Et confestim vidit, et sequebatur eum in via.<a href='#FN277'>§§§</a></p>

  <p class='pT4' id='MK11_0'>11</p>

  <p class='Normale'><span class="Versetto" id="MK11_1">1&#160;</span>Et cum appropinquarent Jerosolymæ et Bethaniæ ad montem Olivarum, mittit duos ex discipulis suis,<a href='#FN278'>*</a> <span class="Versetto" id="MK11_2">2&#160;</span>et ait illis: Ite in castellum, quod contra vos est, et statim introëuntes illuc, invenietis pullum ligatum, super quem nemo adhuc hominum sedit: solvite illum, et adducite.<a href='#FN279'>†</a> <span class="Versetto" id="MK11_3">3&#160;</span>Et si quis vobis dixerit: Quid facitis? dicite, quia Domino necessarius est: et continuo illum dimittet huc. <span class="Versetto" id="MK11_4">4&#160;</span>Et abeuntes invenerunt pullum ligatum ante januam foris in bivio: et solvunt eum.<a href='#FN280'>‡</a> <span class="Versetto" id="MK11_5">5&#160;</span>Et quidam de illic stantibus dicebant illis: Quid facitis solventes pullum? <span class="Versetto" id="MK11_6">6&#160;</span>Qui dixerunt eis sicut præceperat illis Jesus, et dimiserunt eis.<a href='#FN281'>§</a> <span class="Versetto" id="MK11_7">7&#160;</span>Et duxerunt pullum ad Jesum: et imponunt illi vestimenta sua, et sedit super eum.<a href='#FN282'>**</a> <span class="Versetto" id="MK11_8">8&#160;</span>Multi autem vestimenta sua straverunt in via: alii autem frondes cædebant de arboribus, et sternebant in via.<a href='#FN283'>††</a> <span class="Versetto" id="MK11_9">9&#160;</span>Et qui præibant, et qui sequebantur, clamabant, dicentes: Hosanna: benedictus qui venit in nomine Domini:<a href='#FN284'>‡‡</a> <span class="Versetto" id="MK11_10">10&#160;</span>benedictum quod venit regnum patris nostri David: hosanna in excelsis.<a href='#FN285'>§§</a> <span class="Versetto" id="MK11_11">11&#160;</span>Et introivit Jerosolymam in templum: et circumspectis omnibus, cum jam vespera esset hora, exiit in Bethaniam cum duodecim.<a href='#FN286'>***</a> <span class="Versetto" id="MK11_12">12&#160;</span>Et alia die cum exirent a Bethania, esuriit. <span class="Versetto" id="MK11_13">13&#160;</span>Cumque vidisset a longe ficum habentem folia, venit si quid forte inveniret in ea: et cum venisset ad eam, nihil invenit præter folia: non enim erat tempus ficorum. <span class="Versetto" id="MK11_14">14&#160;</span>Et respondens dixit ei: Jam non amplius in æternum ex te fructum quisquam manducet. Et audiebant discipuli ejus.<a href='#FN287'>†††</a> <span class="Versetto" id="MK11_15">15&#160;</span>Et veniunt in Jerosolymam. Et cum introisset in templum, cœpit ejicere vendentes et ementes in templo: et mensas numulariorum, et cathedras vendentium columbas evertit:<a href='#FN288'>‡‡‡</a> <span class="Versetto" id="MK11_16">16&#160;</span>et non sinebat ut quisquam transferret vas per templum:<a href='#FN289'>§§§</a> <span class="Versetto" id="MK11_17">17&#160;</span>et docebat, dicens eis: Nonne scriptum est: Quia domus mea, domus orationis vocabitur omnibus gentibus? vos autem fecistis eam speluncam latronum. <span class="Versetto" id="MK11_18">18&#160;</span>Quo audito principes sacerdotum et scribæ, quærebant quomodo eum perderent: timebant enim eum, quoniam universa turba admirabatur super doctrina ejus. <span class="Versetto" id="MK11_19">19&#160;</span>Et cum vespera facta esset, egrediebatur de civitate. <span class="Versetto" id="MK11_20">20&#160;</span>Et cum mane transirent, viderunt ficum aridam factam a radicibus.<a href='#FN290'>*</a> <span class="Versetto" id="MK11_21">21&#160;</span>Et recordatus Petrus, dixit ei: Rabbi, ecce ficus, cui maledixisti, aruit.<a href='#FN291'>†</a> <span class="Versetto" id="MK11_22">22&#160;</span>Et respondens Jesus ait illis: Habete fidem Dei. <span class="Versetto" id="MK11_23">23&#160;</span>Amen dico vobis, quia quicumque dixerit huic monti: Tollere, et mittere in mare, et non hæsitaverit in corde suo, sed crediderit, quia quodcumque dixerit fiat, fiet ei.<a href='#FN292'>‡</a> <span class="Versetto" id="MK11_24">24&#160;</span>Propterea dico vobis, omnia quæcumque orantes petitis, credite quia accipietis, et evenient vobis. <span class="Versetto" id="MK11_25">25&#160;</span>Et cum stabitis ad orandum, dimittite si quis habetis adversus aliquem: ut et Pater vester, qui in cælis est, dimittat vobis peccata vestra.<a href='#FN293'>§</a> <span class="Versetto" id="MK11_26">26&#160;</span>Quod si vos non dimiseritis: nec Pater vester, qui in cælis est, dimittet vobis peccata vestra. <span class="Versetto" id="MK11_27">27&#160;</span>Et veniunt rursus Jerosolymam. Et cum ambularet in templo, accedunt ad eum summi sacerdotes, et scribæ, et seniores: <span class="Versetto" id="MK11_28">28&#160;</span>et dicunt ei: In qua potestate hæc facis? et quis dedit tibi hanc potestatem ut ista facias?<a href='#FN294'>**</a> <span class="Versetto" id="MK11_29">29&#160;</span>Jesus autem respondens, ait illis: Interrogabo vos et ego unum verbum, et respondete mihi: et dicam vobis in qua potestate hæc faciam.<a href='#FN295'>††</a> <span class="Versetto" id="MK11_30">30&#160;</span>Baptismus Joannis, de cælo erat, an ex hominibus? Respondete mihi. <span class="Versetto" id="MK11_31">31&#160;</span>At illi cogitabant secum, dicentes: Si dixerimus: De cælo, dicet: Quare ergo non credidistis ei?<a href='#FN296'>‡‡</a> <span class="Versetto" id="MK11_32">32&#160;</span>Si dixerimus: Ex hominibus, timemus populum: omnes enim habebant Joannem quia vere propheta esset.<a href='#FN297'>§§</a> <span class="Versetto" id="MK11_33">33&#160;</span>Et respondentes dicunt Jesu: Nescimus. Et respondens Jesus ait illis: Neque ego dico vobis in qua potestate hæc faciam.<a href='#FN298'>***</a></p>

  <p class='pT4' id='MK12_0'>12</p>

  <p class='Normale'><span class="Versetto" id="MK12_1">1&#160;</span>Et cœpit illis in parabolis loqui: Vineam pastinavit homo, et circumdedit sepem, et fodit lacum, et ædificavit turrim, et locavit eam agricolis, et peregre profectus est.<a href='#FN299'>*</a> <span class="Versetto" id="MK12_2">2&#160;</span>Et misit ad agricolas in tempore servum ut ab agricolis acciperet de fructu vineæ. <span class="Versetto" id="MK12_3">3&#160;</span>Qui apprehensum eum ceciderunt, et dimiserunt vacuum. <span class="Versetto" id="MK12_4">4&#160;</span>Et iterum misit ad illos alium servum: et illum in capite vulneraverunt, et contumeliis affecerunt. <span class="Versetto" id="MK12_5">5&#160;</span>Et rursum alium misit, et illum occiderunt: et plures alios: quosdam cædentes, alios vero occidentes. <span class="Versetto" id="MK12_6">6&#160;</span>Adhuc ergo unum habens filium carissimum, et illum misit ad eos novissimum, dicens: Quia reverebuntur filium meum.<a href='#FN300'>†</a> <span class="Versetto" id="MK12_7">7&#160;</span>Coloni autem dixerunt ad invicem: Hic est hæres: venite, occidamus eum: et nostra erit hæreditas.<a href='#FN301'>‡</a> <span class="Versetto" id="MK12_8">8&#160;</span>Et apprehendentes eum, occiderunt: et ejecerunt extra vineam.<a href='#FN302'>§</a> <span class="Versetto" id="MK12_9">9&#160;</span>Quid ergo faciet dominus vineæ? Veniet, et perdet colonos, et dabit vineam aliis. <span class="Versetto" id="MK12_10">10&#160;</span>Nec scripturam hanc legistis: Lapidem quem reprobaverunt ædificantes, hic factus est in caput anguli:<a href='#FN303'>**</a> <span class="Versetto" id="MK12_11">11&#160;</span>a Domino factum est istud, et est mirabile in oculis nostris? <span class="Versetto" id="MK12_12">12&#160;</span>Et quærebant eum tenere: et timuerunt turbam: cognoverunt enim quoniam ad eos parabolam hanc dixerit. Et relicto eo abierunt. <span class="Versetto" id="MK12_13">13&#160;</span>Et mittunt ad eum quosdam ex pharisæis, et herodianis, ut eum caperent in verbo.<a href='#FN304'>††</a> <span class="Versetto" id="MK12_14">14&#160;</span>Qui venientes dicunt ei: Magister, scimus quia verax es, et non curas quemquam: nec enim vides in faciem hominum, sed in veritate viam Dei doces. Licet dari tributum Cæsari, an non dabimus?<a href='#FN305'>‡‡</a> <span class="Versetto" id="MK12_15">15&#160;</span>Qui sciens versutiam illorum, ait illos: Quid me tentatis? afferte mihi denarium ut videam.<a href='#FN306'>§§</a> <span class="Versetto" id="MK12_16">16&#160;</span>At illi attulerunt ei. Et ait illis: Cujus est imago hæc, et inscriptio? Dicunt ei: Cæsaris. <span class="Versetto" id="MK12_17">17&#160;</span>Respondens autem Jesus dixit illis: Reddite igitur quæ sunt Cæsaris, Cæsari: et quæ sunt Dei, Deo. Et mirabantur super eo.<a href='#FN307'>***</a> <span class="Versetto" id="MK12_18">18&#160;</span>Et venerunt ad eum sadducæi, qui dicunt resurrectionem non esse: et interrogabant eum, dicentes:<a href='#FN308'>†††</a> <span class="Versetto" id="MK12_19">19&#160;</span>Magister, Moyses nobis scripsit, ut si cujus frater mortuus fuerit, et dimiserit uxorem, et filios non reliquerit, accipiat frater ejus uxorem ipsius, et resuscitet semen fratri suo. <span class="Versetto" id="MK12_20">20&#160;</span>Septem ergo fratres erant: et primus accepit uxorem, et mortuus est non relicto semine.<a href='#FN309'>‡‡‡</a> <span class="Versetto" id="MK12_21">21&#160;</span>Et secundus accepit eam, et mortuus est: et nec iste reliquit semen. Et tertius similiter. <span class="Versetto" id="MK12_22">22&#160;</span>Et acceperunt eam similiter septem: et non reliquerunt semen. Novissima omnium defuncta est et mulier. <span class="Versetto" id="MK12_23">23&#160;</span>In resurrectione ergo cum resurrexerint, cujus de his erit uxor? septem enim habuerunt eam uxorem. <span class="Versetto" id="MK12_24">24&#160;</span>Et respondens Jesus, ait illis: Nonne ideo erratis, non scientes Scripturas, neque virtutem Dei? <span class="Versetto" id="MK12_25">25&#160;</span>Cum enim a mortuis resurrexerint, neque nubent, neque nubentur, sed sunt sicut angeli in cælis.<a href='#FN310'>§§§</a> <span class="Versetto" id="MK12_26">26&#160;</span>De mortuis autem quod resurgant, non legistis in libro Moysi, super rubum, quomodo dixerit illi Deus, inquiens: Ego sum Deus Abraham, et Deus Isaac, et Deus Jacob?<a href='#FN311'>*</a> <span class="Versetto" id="MK12_27">27&#160;</span>Non est Deus mortuorum, sed vivorum. Vos ergo multum erratis. <span class="Versetto" id="MK12_28">28&#160;</span>Et accessit unus de scribis, qui audierat illos conquirentes, et videns quoniam bene illis responderit, interrogavit eum quod esset primum omnium mandatum.<a href='#FN312'>†</a> <span class="Versetto" id="MK12_29">29&#160;</span>Jesus autem respondit ei: Quia primum omnium mandatum est: Audi Israël, Dominus Deus tuus, Deus unus est: <span class="Versetto" id="MK12_30">30&#160;</span>et diliges Dominum Deum tuum ex tota corde tuo, et ex tota anima tua, et ex tota mente tua, et ex tota virtute tua. Hoc est primum mandatum. <span class="Versetto" id="MK12_31">31&#160;</span>Secundum autem simile est illi: Diliges proximum tuum tamquam teipsum. Majus horum aliud mandatum non est. <span class="Versetto" id="MK12_32">32&#160;</span>Et ait illi scriba: Bene, Magister, in veritate dixisti, quia unus est Deus, et non est alius præter eum.<a href='#FN313'>‡</a> <span class="Versetto" id="MK12_33">33&#160;</span>Et ut diligatur ex toto corde, et ex toto intellectu, et ex tota anima, et ex tota fortitudine, et diligere proximum tamquam seipsum, majus est omnibus holocautomatibus, et sacrificiis. <span class="Versetto" id="MK12_34">34&#160;</span>Jesus autem videns quod sapienter respondisset, dixit illi: Non es longe a regno Dei. Et nemo jam audebat eum interrogare.<a href='#FN314'>§</a> <span class="Versetto" id="MK12_35">35&#160;</span>Et respondens Jesus dicebat, docens in templo: Quomodo dicunt scribæ Christum filium esse David? <span class="Versetto" id="MK12_36">36&#160;</span>Ipse enim David dicit in Spiritu Sancto: Dixit Dominus Domino meo: Sede a dextris meis, donec ponam inimicos tuos scabellum pedum tuorum.<a href='#FN315'>**</a> <span class="Versetto" id="MK12_37">37&#160;</span>Ipse ergo David dicit eum Dominum, et unde est filius ejus? Et multa turba eum libenter audivit. <span class="Versetto" id="MK12_38">38&#160;</span>Et dicebat eis in doctrina sua: Cavete a scribis, qui volunt in stolis ambulare, et salutari in foro,<a href='#FN316'>††</a> <span class="Versetto" id="MK12_39">39&#160;</span>et in primis cathedris sedere in synagogis, et primos discubitus in cœnis: <span class="Versetto" id="MK12_40">40&#160;</span>qui devorant domos viduarum sub obtentu prolixæ orationis: hi accipient prolixius judicium.<a href='#FN317'>‡‡</a> <span class="Versetto" id="MK12_41">41&#160;</span>Et sedens Jesus contra gazophylacium, aspiciebat quomodo turba jactaret æs in gazophylacium, et multi divites jactabant multa.<a href='#FN318'>§§</a> <span class="Versetto" id="MK12_42">42&#160;</span>Cum venisset autem vidua una pauper, misit duo minuta, quod est quadrans,<a href='#FN319'>***</a> <span class="Versetto" id="MK12_43">43&#160;</span>et convocans discipulos suos, ait illis: Amen dico vobis, quoniam vidua hæc pauper plus omnibus misit, qui miserunt in gazophylacium. <span class="Versetto" id="MK12_44">44&#160;</span>Omnes enim ex eo, quod abundabat illis, miserunt: hæc vero de penuria sua omnia quæ habuit misit totum victum suum.<a href='#FN320'>†††</a></p>

  <p class='pT4' id='MK13_0'>13</p>

  <p class='Normale'><span class="Versetto" id="MK13_1">1&#160;</span>Et cum egrederetur de templo, ait illi unus ex discipulis suis: Magister, aspice quales lapides, et quales structuræ.<a href='#FN321'>*</a> <span class="Versetto" id="MK13_2">2&#160;</span>Et respondens Jesus, ait illi: Vides has omnes magnas ædificationes? Non relinquetur lapis super lapidem, qui non destruatur. <span class="Versetto" id="MK13_3">3&#160;</span>Et cum sederet in monte Olivarum contra templum, interrogabant eum separatim Petrus, et Jacobus, et Joannes, et Andreas:<a href='#FN322'>†</a> <span class="Versetto" id="MK13_4">4&#160;</span>Dic nobis, quando ista fient? et quod signum erit, quando hæc omnia incipient consummari? <span class="Versetto" id="MK13_5">5&#160;</span>Et respondens Jesus cœpit dicere illis: Videte ne quid vos seducat:<a href='#FN323'>‡</a> <span class="Versetto" id="MK13_6">6&#160;</span>multi enim venient in nomine meo, dicentes quia ego sum: et multos seducent.<a href='#FN324'>§</a> <span class="Versetto" id="MK13_7">7&#160;</span>Cum audieritis autem bella, et opiniones bellorum, ne timueritis: oportet enim hæc fieri: sed nondum finis. <span class="Versetto" id="MK13_8">8&#160;</span>Exsurget enim gens contra gentem, et regnum super regnum, et erunt terræmotus per loca, et fames. Initium dolorum hæc.<a href='#FN325'>**</a> <span class="Versetto" id="MK13_9">9&#160;</span>Videte autem vosmetipsos. Tradent enim vos in consiliis, et in synagogis vapulabitis, et ante præsides et reges stabitis propter me, in testimonium illis.<a href='#FN326'>††</a> <span class="Versetto" id="MK13_10">10&#160;</span>Et in omnes gentes primum oportet prædicari Evangelium.<a href='#FN327'>‡‡</a> <span class="Versetto" id="MK13_11">11&#160;</span>Et cum duxerint vos tradentes, nolite præcogitare quid loquamini: sed quod datum vobis fuerit in illa hora, id loquimini: non enim vos estis loquentes, sed Spiritus Sanctus. <span class="Versetto" id="MK13_12">12&#160;</span>Tradet autem frater fratrem in mortem, et pater filium: et consurgent filii in parentes, et morte afficient eos. <span class="Versetto" id="MK13_13">13&#160;</span>Et eritis odio omnibus propter nomen meum. Qui autem sustinuerit in finem, hic salvus erit. <span class="Versetto" id="MK13_14">14&#160;</span>Cum autem videritis abominationem desolationis stantem, ubi non debet, qui legit, intelligat: tunc qui in Judæa sunt, fugiant in montes:<a href='#FN328'>§§</a> <span class="Versetto" id="MK13_15">15&#160;</span>et qui super tectum, ne descendat in domum, nec introëat ut tollat quid de domo sua: <span class="Versetto" id="MK13_16">16&#160;</span>et qui in agro erit, non revertatur retro tollere vestimentum suum. <span class="Versetto" id="MK13_17">17&#160;</span>Væ autem prægnantibus et nutrientibus in illis diebus.<a href='#FN329'>***</a> <span class="Versetto" id="MK13_18">18&#160;</span>Orate vero ut hieme non fiant. <span class="Versetto" id="MK13_19">19&#160;</span>Erunt enim dies illi tribulationes tales quales non fuerunt ab initio creaturæ, quam condidit Deus usque nunc, neque fient. <span class="Versetto" id="MK13_20">20&#160;</span>Et nisi breviasset Dominus dies, non fuisset salva omnis caro: sed propter electos, quos elegit, breviavit dies. <span class="Versetto" id="MK13_21">21&#160;</span>Et tunc si quis vobis dixerit: Ecce hic est Christus, ecce illic, ne credideritis.<a href='#FN330'>†††</a> <span class="Versetto" id="MK13_22">22&#160;</span>Exsurgent enim pseudochristi et pseudoprophetæ, et dabunt signa et portenta ad seducendos, si fieri potest, etiam electos. <span class="Versetto" id="MK13_23">23&#160;</span>Vos ergo videte: ecce prædixi vobis omnia. <span class="Versetto" id="MK13_24">24&#160;</span>Sed in illis diebus, post tribulationem illam, sol contenebrabitur, et luna non dabit splendorem suum:<a href='#FN331'>‡‡‡</a> <span class="Versetto" id="MK13_25">25&#160;</span>et stellæ cæli erunt decidentes, et virtutes, quæ in cælis sunt, movebuntur.<a href='#FN332'>§§§</a> <span class="Versetto" id="MK13_26">26&#160;</span>Et tunc videbunt Filium hominis venientem in nubibus cum virtute multa et gloria. <span class="Versetto" id="MK13_27">27&#160;</span>Et tunc mittet angelos suos, et congregabit electos suos a quatuor ventis, a summo terræ usque ad summum cæli.<a href='#FN333'>*</a> <span class="Versetto" id="MK13_28">28&#160;</span>A ficu autem discite parabolam. Cum jam ramus ejus tener fuerit, et nata fuerint folia, cognoscitis quia in proximo sit æstas:<a href='#FN334'>†</a> <span class="Versetto" id="MK13_29">29&#160;</span>sic et vos cum videritis hæc fieri, scitote quod in proximo sit, in ostiis. <span class="Versetto" id="MK13_30">30&#160;</span>Amen dico vobis, quoniam non transibit generatio hæc, donec omnia ista fiant. <span class="Versetto" id="MK13_31">31&#160;</span>Cælum et terra transibunt, verba autem mea non transibunt.<a href='#FN335'>‡</a> <span class="Versetto" id="MK13_32">32&#160;</span>De die autem illo vel hora nemo scit, neque angeli in cælo, neque Filius, nisi Pater.<a href='#FN336'>§</a> <span class="Versetto" id="MK13_33">33&#160;</span>Videte, vigilate, et orate: nescitis enim quando tempus sit. <span class="Versetto" id="MK13_34">34&#160;</span>Sicut homo qui peregre profectus reliquit domum suam, et dedit servis suis potestatem cujusque operis, et janitori præcepit ut vigilet,<a href='#FN337'>**</a> <span class="Versetto" id="MK13_35">35&#160;</span>vigilate ergo (nescitis enim quando dominus domus veniat: sero, an media nocte, an galli cantu, an mane), <span class="Versetto" id="MK13_36">36&#160;</span>ne, cum venerit repente, inveniat vos dormientes.<a href='#FN338'>††</a> <span class="Versetto" id="MK13_37">37&#160;</span>Quod autem vobis dico, omnibus dico: Vigilate.</p>

  <p class='pT4' id='MK14_0'>14</p>

  <p class='Normale'><span class="Versetto" id="MK14_1">1&#160;</span>Erat autem Pascha et azyma post biduum: et quærebant summi sacerdotes et scribæ quomodo eum dolo tenerent, et occiderent.<a href='#FN339'>*</a> <span class="Versetto" id="MK14_2">2&#160;</span>Dicebant autem: Non in die festo, ne forte tumultus fieret in populo.<a href='#FN340'>†</a> <span class="Versetto" id="MK14_3">3&#160;</span>Et cum esset Bethaniæ in domo Simonis leprosi, et recumberet, venit mulier habens alabastrum unguenti nardi spicati pretiosi: et fracto alabastro, effudit super caput ejus.<a href='#FN341'>‡</a> <span class="Versetto" id="MK14_4">4&#160;</span>Erant autem quidam indigne ferentes intra semetipsos, et dicentes: Ut quid perditio ista unguenti facta est?<a href='#FN342'>§</a> <span class="Versetto" id="MK14_5">5&#160;</span>poterat enim unguentum istud venundari plus quam trecentis denariis, et dari pauperibus. Et fremebant in eam.<a href='#FN343'>**</a> <span class="Versetto" id="MK14_6">6&#160;</span>Jesus autem dixit: Sinite eam, quid illi molesti estis? Bonum opus operata est in me:<a href='#FN344'>††</a> <span class="Versetto" id="MK14_7">7&#160;</span>semper enim pauperes habetis vobiscum: et cum volueritis, potestis illis benefacere: me autem non semper habetis.<a href='#FN345'>‡‡</a> <span class="Versetto" id="MK14_8">8&#160;</span>Quod habuit hæc, fecit: prævenit ungere corpus meum in sepulturam.<a href='#FN346'>§§</a> <span class="Versetto" id="MK14_9">9&#160;</span>Amen dico vobis: Ubicumque prædicatum fuerit Evangelium istud in universo mundo, et quod fecit hæc, narrabitur in memoriam ejus.<a href='#FN347'>***</a> <span class="Versetto" id="MK14_10">10&#160;</span>Et Judas Iscariotes, unus de duodecim, abiit ad summos sacerdotes, ut proderet eum illis.<a href='#FN348'>†††</a> <span class="Versetto" id="MK14_11">11&#160;</span>Qui audientes gavisi sunt: et promiserunt ei pecuniam se daturos. Et quærebat quomodo illum opportune traderet.<a href='#FN349'>‡‡‡</a> <span class="Versetto" id="MK14_12">12&#160;</span>Et primo die azymorum quando Pascha immolabant, dicunt ei discipuli: Quo vis eamus, et paremus tibi ut manduces Pascha?<a href='#FN350'>§§§</a> <span class="Versetto" id="MK14_13">13&#160;</span>Et mittit duos ex discipulis suis, et dicit eis: Ite in civitatem, et occurret vobis homo lagenam aquæ bajulans: sequimini eum,<a href='#FN351'>*</a> <span class="Versetto" id="MK14_14">14&#160;</span>et quocumque introierit, dicite domino domus, quia magister dicit: Ubi est refectio mea, ubi Pascha cum discipulis meis manducem? <span class="Versetto" id="MK14_15">15&#160;</span>Et ipse vobis demonstrabit cœnaculum grande, stratum: et illic parate nobis.<a href='#FN352'>†</a> <span class="Versetto" id="MK14_16">16&#160;</span>Et abierunt discipuli ejus, et venerunt in civitatem: et invenerunt sicut dixerat illis, et paraverunt Pascha. <span class="Versetto" id="MK14_17">17&#160;</span>Vespere autem facto, venit cum duodecim.<a href='#FN353'>‡</a> <span class="Versetto" id="MK14_18">18&#160;</span>Et discumbentibus eis, et manducantibus, ait Jesus: Amen dico vobis, quia unus ex vobis tradet me, qui manducat mecum.<a href='#FN354'>§</a> <span class="Versetto" id="MK14_19">19&#160;</span>At illi cœperunt contristari, et dicere ei singulatim: Numquid ego?<a href='#FN355'>**</a> <span class="Versetto" id="MK14_20">20&#160;</span>Qui ait illis: Unus ex duodecim, qui intingit mecum manum in catino.<a href='#FN356'>††</a> <span class="Versetto" id="MK14_21">21&#160;</span>Et Filius quidem hominis vadit sicut scriptum est de eo: væ autem homini illi per quem Filius hominis tradetur ! bonum erat ei, si non esset natus homo ille.<a href='#FN357'>‡‡</a> <span class="Versetto" id="MK14_22">22&#160;</span>Et manducantibus illis, accepit Jesus panem: et benedicens fregit, et dedit eis, et ait: Sumite, hoc est corpus meum.<a href='#FN358'>§§</a> <span class="Versetto" id="MK14_23">23&#160;</span>Et accepto calice, gratias agens dedit eis: et biberunt ex illo omnes.<a href='#FN359'>***</a> <span class="Versetto" id="MK14_24">24&#160;</span>Et ait illis: Hic est sanguis meus novi testamenti, qui pro multis effundetur. <span class="Versetto" id="MK14_25">25&#160;</span>Amen dico vobis, quia jam non bibam de hoc genimine vitis usque in diem illum, cum illud bibam novum in regno Dei.<a href='#FN360'>†††</a> <span class="Versetto" id="MK14_26">26&#160;</span>Et hymno dicto exierunt in montem Olivarum.<a href='#FN361'>‡‡‡</a> <span class="Versetto" id="MK14_27">27&#160;</span>Et ait eis Jesus: Omnes scandalizabimini in me in nocte ista: quia scriptum est: Percutiam pastorem, et dispergentur oves.<a href='#FN362'>§§§</a> <span class="Versetto" id="MK14_28">28&#160;</span>Sed postquam resurrexero, præcedam vos in Galilæam. <span class="Versetto" id="MK14_29">29&#160;</span>Petrus autem ait illi: Et si omnes scandalizati fuerint in te, sed non ego.<a href='#FN363'>*</a> <span class="Versetto" id="MK14_30">30&#160;</span>Et ait illi Jesus: Amen dico tibi, quia tu hodie in nocte hac, priusquam gallus vocem bis dederit, ter me es negaturus.<a href='#FN364'>†</a> <span class="Versetto" id="MK14_31">31&#160;</span>At ille amplius loquebatur: Et si oportuerit me simul commori tibi, non te negabo. Similiter autem et omnes dicebant. <span class="Versetto" id="MK14_32">32&#160;</span>Et veniunt in prædium, cui nomen Gethsemani. Et ait discipulis suis: Sedete hic donec orem.<a href='#FN365'>‡</a> <span class="Versetto" id="MK14_33">33&#160;</span>Et assumit Petrum, et Jacobum, et Joannem secum: et cœpit pavere et tædere.<a href='#FN366'>§</a> <span class="Versetto" id="MK14_34">34&#160;</span>Et ait illis: Tristis est anima mea usque ad mortem: sustinete hic, et vigilate.<a href='#FN367'>**</a> <span class="Versetto" id="MK14_35">35&#160;</span>Et cum processisset paululum, procidit super terram, et orabat ut, si fieri posset, transiret ab eo hora.<a href='#FN368'>††</a> <span class="Versetto" id="MK14_36">36&#160;</span>Et dixit: Abba pater, omnia tibi possibilia sunt: transfer calicem hunc a me: sed non quod ego volo, sed quod tu.<a href='#FN369'>‡‡</a> <span class="Versetto" id="MK14_37">37&#160;</span>Et venit, et invenit eos dormientes. Et ait Petro: Simon, dormis? non potuisti una hora vigilare?<a href='#FN370'>§§</a> <span class="Versetto" id="MK14_38">38&#160;</span>vigilate et orate, ut non intretis in tentationem. Spiritus quidem promptus est, caro vero infirma.<a href='#FN371'>***</a> <span class="Versetto" id="MK14_39">39&#160;</span>Et iterum abiens oravit, eumdem sermonem dicens. <span class="Versetto" id="MK14_40">40&#160;</span>Et reversus, denuo invenit eos dormientes (erant enim oculi eorum gravati), et ignorabant quid responderent ei. <span class="Versetto" id="MK14_41">41&#160;</span>Et venit tertio, et ait illis: Dormite jam, et requiescite. Sufficit: venit hora: ecce Filius hominis tradetur in manus peccatorum. <span class="Versetto" id="MK14_42">42&#160;</span>Surgite, eamus: ecce qui me tradet, prope est.<a href='#FN372'>†††</a> <span class="Versetto" id="MK14_43">43&#160;</span>Et, adhuc eo loquente, venit Judas Iscariotes unus de duodecim, et cum eo turba multa cum gladiis et lignis, a summis sacerdotibus, et scribis, et senioribus. <span class="Versetto" id="MK14_44">44&#160;</span>Dederat autem traditor ejus signum eis, dicens: Quemcumque osculatus fuero, ipse est, tenete eum, et ducite caute.<a href='#FN373'>‡‡‡</a> <span class="Versetto" id="MK14_45">45&#160;</span>Et cum venisset, statim accedens ad eum, ait: Ave Rabbi: et osculatus est eum.<a href='#FN374'>§§§</a> <span class="Versetto" id="MK14_46">46&#160;</span>At illi manus injecerunt in eum, et tenuerunt eum. <span class="Versetto" id="MK14_47">47&#160;</span>Unus autem quidam de circumstantibus educens gladium, percussit servum summi sacerdotis, et amputavit illi auriculam.<a href='#FN375'>*</a> <span class="Versetto" id="MK14_48">48&#160;</span>Et respondens Jesus, ait illis: Tamquam ad latronem existis cum gladiis et lignis comprehendere me?<a href='#FN376'>†</a> <span class="Versetto" id="MK14_49">49&#160;</span>quotidie eram apud vos in templo docens, et non me tenuistis. Sed ut impleantur Scripturæ. <span class="Versetto" id="MK14_50">50&#160;</span>Tunc discipuli ejus relinquentes eum, omnes fugerunt.<a href='#FN377'>‡</a> <span class="Versetto" id="MK14_51">51&#160;</span>Adolescens autem quidam sequebatur eum amictus sindone super nudo: et tenuerunt eum. <span class="Versetto" id="MK14_52">52&#160;</span>At ille rejecta sindone, nudus profugit ab eis.<a href='#FN378'>§</a> <span class="Versetto" id="MK14_53">53&#160;</span>Et adduxerunt Jesum ad summum sacerdotem: et convenerunt omnes sacerdotes, et scribæ, et seniores.<a href='#FN379'>**</a> <span class="Versetto" id="MK14_54">54&#160;</span>Petrus autem a longe secutus est eum usque intro in atrium summi sacerdotis: et sedebat cum ministris ad ignem, et calefaciebat se.<a href='#FN380'>††</a> <span class="Versetto" id="MK14_55">55&#160;</span>Summi vero sacerdotes et omne concilium quærebant adversus Jesum testimonium ut eum morti traderent: nec inveniebant. <span class="Versetto" id="MK14_56">56&#160;</span>Multi enim testimonium falsum dicebant adversus eum: et convenientia testimonia non erant.<a href='#FN381'>‡‡</a> <span class="Versetto" id="MK14_57">57&#160;</span>Et quidam surgentes, falsum testimonium ferebant adversus eum, dicentes: <span class="Versetto" id="MK14_58">58&#160;</span>Quoniam nos audivimus eum dicentem: Ego dissolvam templum hoc manu factum, et per triduum aliud non manu factum ædificabo. <span class="Versetto" id="MK14_59">59&#160;</span>Et non erat conveniens testimonium illorum. <span class="Versetto" id="MK14_60">60&#160;</span>Et exsurgens summus sacerdos in medium, interrogavit Jesum, dicens: Non respondes quidquam ad ea quæ tibi objiciuntur ab his?<a href='#FN382'>§§</a> <span class="Versetto" id="MK14_61">61&#160;</span>Ille autem tacebat, et nihil respondit. Rursum summus sacerdos interrogabat eum, et dixit ei: Tu es Christus Filius Dei benedicti? <span class="Versetto" id="MK14_62">62&#160;</span>Jesus autem dixit illi: Ego sum: et videbitis Filium hominis sedentem a dextris virtutis Dei, et venientem cum nubibus cæli.<a href='#FN383'>***</a> <span class="Versetto" id="MK14_63">63&#160;</span>Summus autem sacerdos scindens vestimenta sua, ait: Quid adhuc desideramus testes?<a href='#FN384'>†††</a> <span class="Versetto" id="MK14_64">64&#160;</span>Audistis blasphemiam: quid vobis videtur? Qui omnes condemnaverunt eum esse reum mortis.<a href='#FN385'>‡‡‡</a> <span class="Versetto" id="MK14_65">65&#160;</span>Et cœperunt quidam conspuere eum, et velare faciem ejus, et colaphis eum cædere, et dicere ei: Prophetiza: et ministri alapis eum cædebant.<a href='#FN386'>§§§</a> <span class="Versetto" id="MK14_66">66&#160;</span>Et cum esset Petrus in atrio deorsum, venit una ex ancillis summi sacerdotis: <span class="Versetto" id="MK14_67">67&#160;</span>et cum vidisset Petrum calefacientem se, aspiciens illum, ait: Et tu cum Jesu Nazareno eras. <span class="Versetto" id="MK14_68">68&#160;</span>At ille negavit, dicens: Neque scio, neque novi quid dicas. Et exiit foras ante atrium, et gallus cantavit.<a href='#FN387'>*</a> <span class="Versetto" id="MK14_69">69&#160;</span>Rursus autem cum vidisset illum ancilla, cœpit dicere circumstantibus: Quia hic ex illis est. <span class="Versetto" id="MK14_70">70&#160;</span>At ille iterum negavit. Et post pusillum rursus qui astabant, dicebant Petro: Vere ex illis es: nam et Galilæus es.<a href='#FN388'>†</a> <span class="Versetto" id="MK14_71">71&#160;</span>Ille autem cœpit anathematizare et jurare: Quia nescio hominem istum, quem dicitis. <span class="Versetto" id="MK14_72">72&#160;</span>Et statim gallus iterum cantavit. Et recordatus est Petrus verbi quod dixerat ei Jesus: Priusquam gallus cantet bis, ter me negabis. Et cœpit flere.<a href='#FN389'>‡</a></p>

  <p class='pT4' id='MK15_0'>15</p>

  <p class='Normale'><span class="Versetto" id="MK15_1">1&#160;</span>Et confestim mane consilium facientes summi sacerdotes cum senioribus, et scribis, et universo concilio, vincientes Jesum, duxerunt, et tradiderunt Pilato.<a href='#FN390'>*</a> <span class="Versetto" id="MK15_2">2&#160;</span>Et interrogavit eum Pilatus: Tu es rex Judæorum? At ille respondens, ait illi: Tu dicis.<a href='#FN391'>†</a> <span class="Versetto" id="MK15_3">3&#160;</span>Et accusabant eum summi sacerdotes in multis. <span class="Versetto" id="MK15_4">4&#160;</span>Pilatus autem rursum interrogavit eum, dicens: Non respondes quidquam? vide in quantis te accusant.<a href='#FN392'>‡</a> <span class="Versetto" id="MK15_5">5&#160;</span>Jesus autem amplius nihil respondit, ita ut miraretur Pilatus. <span class="Versetto" id="MK15_6">6&#160;</span>Per diem autem festum solebat dimittere illis unum ex vinctis, quemcumque petissent. <span class="Versetto" id="MK15_7">7&#160;</span>Erat autem qui dicebatur Barrabas, qui cum seditiosis erat vinctus, qui in seditione fecerat homicidium. <span class="Versetto" id="MK15_8">8&#160;</span>Et cum ascendisset turba, cœpit rogare, sicut semper faciebat illis. <span class="Versetto" id="MK15_9">9&#160;</span>Pilatus autem respondit eis, et dixit: Vultis dimittam vobis regem Judæorum? <span class="Versetto" id="MK15_10">10&#160;</span>Sciebat enim quod per invidiam tradidissent eum summi sacerdotes. <span class="Versetto" id="MK15_11">11&#160;</span>Pontifices autem concitaverunt turbam, ut magis Barabbam dimitteret eis.<a href='#FN393'>§</a> <span class="Versetto" id="MK15_12">12&#160;</span>Pilatus autem iterum respondens, ait illis: Quid ergo vultis faciam regi Judæorum? <span class="Versetto" id="MK15_13">13&#160;</span>At illi iterum clamaverunt: Crucifige eum. <span class="Versetto" id="MK15_14">14&#160;</span>Pilatus vero dicebat illis: Quid enim mali fecit? At illi magis clamabant: Crucifige eum.<a href='#FN394'>**</a> <span class="Versetto" id="MK15_15">15&#160;</span>Pilatus autem volens populo satisfacere, dimisit illis Barabbam, et tradidit Jesum flagellis cæsum, ut crucifigeretur.<a href='#FN395'>††</a> <span class="Versetto" id="MK15_16">16&#160;</span>Milites autem duxerunt eum in atrium prætorii, et convocant totam cohortem, <span class="Versetto" id="MK15_17">17&#160;</span>et induunt eum purpura, et imponunt ei plectentes spineam coronam.<a href='#FN396'>‡‡</a> <span class="Versetto" id="MK15_18">18&#160;</span>Et cœperunt salutare eum: Ave rex Judæorum. <span class="Versetto" id="MK15_19">19&#160;</span>Et percutiebant caput ejus arundine: et conspuebant eum, et ponentes genua, adorabant eum.<a href='#FN397'>§§</a> <span class="Versetto" id="MK15_20">20&#160;</span>Et postquam illuserunt ei, exuerunt illum purpura, et induerunt eum vestimentis suis: et educunt illum ut crucifigerent eum.<a href='#FN398'>***</a> <span class="Versetto" id="MK15_21">21&#160;</span>Et angariaverunt prætereuntem quempiam, Simonem Cyrenæum venientem de villa, patrem Alexandri et Rufi, ut tolleret crucem ejus.<a href='#FN399'>†††</a> <span class="Versetto" id="MK15_22">22&#160;</span>Et perducunt illum in Golgotha locum: quod est interpretatum Calvariæ locus.<a href='#FN400'>‡‡‡</a> <span class="Versetto" id="MK15_23">23&#160;</span>Et dabant ei bibere myrrhatum vinum: et non accepit.<a href='#FN401'>§§§</a> <span class="Versetto" id="MK15_24">24&#160;</span>Et crucifigentes eum, diviserunt vestimenta ejus, mittentes sortem super eis, quis quid tolleret.<a href='#FN402'>*</a> <span class="Versetto" id="MK15_25">25&#160;</span>Erat autem hora tertia: et crucifixerunt eum.<a href='#FN403'>†</a> <span class="Versetto" id="MK15_26">26&#160;</span>Et erat titulus causæ ejus inscriptus: Rex Judæorum.<a href='#FN404'>‡</a> <span class="Versetto" id="MK15_27">27&#160;</span>Et cum eo crucifigunt duos latrones: unum a dextris, et alium a sinistris ejus.<a href='#FN405'>§</a> <span class="Versetto" id="MK15_28">28&#160;</span>Et impleta est Scriptura, quæ dicit: Et cum iniquis reputatus est. <span class="Versetto" id="MK15_29">29&#160;</span>Et prætereuntes blasphemabant eum, moventes capita sua, et dicentes: Vah ! qui destruis templum Dei, et in tribus diebus reædificas,<a href='#FN406'>**</a> <span class="Versetto" id="MK15_30">30&#160;</span>salvum fac temetipsum descendens de cruce. <span class="Versetto" id="MK15_31">31&#160;</span>Similiter et summi sacerdotes illudentes, ad alterutrum cum scribis dicebant: Alios salvos fecit; seipsum non potest salvum facere.<a href='#FN407'>††</a> <span class="Versetto" id="MK15_32">32&#160;</span>Christus rex Israël descendat nunc de cruce, ut videamus, et credamus. Et qui cum eo crucifixi erant, convitiabantur ei.<a href='#FN408'>‡‡</a> <span class="Versetto" id="MK15_33">33&#160;</span>Et facta hora sexta, tenebræ factæ sunt per totam terram usque in horam nonam.<a href='#FN409'>§§</a> <span class="Versetto" id="MK15_34">34&#160;</span>Et hora nona exclamavit Jesus voce magna, dicens: Eloi, eloi, lamma sabacthani? quod est interpretatum: Deus meus, Deus meus, ut quid dereliquisti me? <span class="Versetto" id="MK15_35">35&#160;</span>Et quidam de circumstantibus audientes, dicebant: Ecce Eliam vocat.<a href='#FN410'>***</a> <span class="Versetto" id="MK15_36">36&#160;</span>Currens autem unus, et implens spongiam aceto, circumponensque calamo, potum dabat ei, dicens: Sinite, videamus si veniat Elias ad deponendum eum.<a href='#FN411'>†††</a> <span class="Versetto" id="MK15_37">37&#160;</span>Jesus autem emissa voce magna expiravit.<a href='#FN412'>‡‡‡</a> <span class="Versetto" id="MK15_38">38&#160;</span>Et velum templi scissum est in duo, a summo usque deorsum.<a href='#FN413'>§§§</a> <span class="Versetto" id="MK15_39">39&#160;</span>Videns autem centurio, qui ex adverso stabat, quia sic clamans expirasset, ait: Vere hic homo Filius Dei erat.<a href='#FN414'>*</a> <span class="Versetto" id="MK15_40">40&#160;</span>Erant autem et mulieres de longe aspicientes: inter quas erat Maria Magdalene, et Maria Jacobi minoris, et Joseph mater, et Salome:<a href='#FN415'>†</a> <span class="Versetto" id="MK15_41">41&#160;</span>et cum esset in Galilæa, sequebantur eum, et ministrabant ei, et aliæ multæ, quæ simul cum eo ascenderant Jerosolymam. <span class="Versetto" id="MK15_42">42&#160;</span>Et cum jam sero esset factum (quia erat parasceve, quod est ante sabbatum),<a href='#FN416'>‡</a> <span class="Versetto" id="MK15_43">43&#160;</span>venit Joseph ab Arimathæa nobilis decurio, qui et ipse erat exspectans regnum Dei, et audacter introivit ad Pilatum, et petiit corpus Jesu.<a href='#FN417'>§</a> <span class="Versetto" id="MK15_44">44&#160;</span>Pilatus autem mirabatur si jam obiisset. Et accersito centurione, interrogavit eum si jam mortuus esset. <span class="Versetto" id="MK15_45">45&#160;</span>Et cum cognovisset a centurione, donavit corpus Joseph. <span class="Versetto" id="MK15_46">46&#160;</span>Joseph autem mercatus sindonem, et deponens eum involvit sindone, et posuit eum in monumento quod erat excisum de petra, et advolvit lapidem ad ostium monumenti.<a href='#FN418'>**</a> <span class="Versetto" id="MK15_47">47&#160;</span>Maria autem Magdalene et Maria Joseph aspiciebant ubi poneretur.<a href='#FN419'>††</a></p>

  <p class='pT4' id='MK16_0'>16</p>

  <p class='Normale'><span class="Versetto" id="MK16_1">1&#160;</span>Et cum transisset sabbatum, Maria Magdalene, et Maria Jacobi, et Salome emerunt aromata ut venientes ungerent Jesum.<a href='#FN420'>*</a> <span class="Versetto" id="MK16_2">2&#160;</span>Et valde mane una sabbatorum, veniunt ad monumentum, orto jam sole.<a href='#FN421'>†</a> <span class="Versetto" id="MK16_3">3&#160;</span>Et dicebant ad invicem: Quis revolvet nobis lapidem ab ostio monumenti?<a href='#FN422'>‡</a> <span class="Versetto" id="MK16_4">4&#160;</span>Et respicientes viderunt revolutum lapidem. Erat quippe magnus valde.<a href='#FN423'>§</a> <span class="Versetto" id="MK16_5">5&#160;</span>Et introëuntes in monumentum viderunt juvenem sedentem in dextris, coopertum stola candida, et obstupuerunt.<a href='#FN424'>**</a> <span class="Versetto" id="MK16_6">6&#160;</span>Qui dicit illis: Nolite expavescere: Jesum quæritis Nazarenum, crucifixum: surrexit, non est hic, ecce locus ubi posuerunt eum.<a href='#FN425'>††</a> <span class="Versetto" id="MK16_7">7&#160;</span>Sed ite, dicite discipulis ejus, et Petro, quia præcedit vos in Galilæam: ibi eum videbitis, sicut dixit vobis.<a href='#FN426'>‡‡</a> <span class="Versetto" id="MK16_8">8&#160;</span>At illæ exeuntes, fugerunt de monumento: invaserat enim eas tremor et pavor: et nemini quidquam dixerunt: timebant enim.<a href='#FN427'>§§</a> <span class="Versetto" id="MK16_9">9&#160;</span>Surgens autem mane prima sabbati, apparuit primo Mariæ Magdalene, de qua ejecerat septem dæmonia.<a href='#FN428'>***</a> <span class="Versetto" id="MK16_10">10&#160;</span>Illa vadens nuntiavit his, qui cum eo fuerant, lugentibus et flentibus. <span class="Versetto" id="MK16_11">11&#160;</span>Et illi audientes quia viveret, et visus esset ab ea, non crediderunt.<a href='#FN429'>†††</a> <span class="Versetto" id="MK16_12">12&#160;</span>Post hæc autem duobus ex his ambulantibus ostensus est in alia effigie, euntibus in villam:<a href='#FN430'>‡‡‡</a> <span class="Versetto" id="MK16_13">13&#160;</span>et illi euntes nuntiaverunt ceteris: nec illis crediderunt. <span class="Versetto" id="MK16_14">14&#160;</span>Novissime recumbentibus illis undecim apparuit: et exprobravit incredulitatem eorum et duritiam cordis: quia iis, qui viderant eum resurrexisse, non crediderunt.<a href='#FN431'>§§§</a> <span class="Versetto" id="MK16_15">15&#160;</span>Et dixit eis: Euntes in mundum universum prædicate Evangelium omni creaturæ.<a href='#FN432'>*</a> <span class="Versetto" id="MK16_16">16&#160;</span>Qui crediderit, et baptizatus fuerit, salvus erit: qui vero non crediderit, condemnabitur.<a href='#FN433'>†</a> <span class="Versetto" id="MK16_17">17&#160;</span>Signa autem eos qui crediderint, hæc sequentur: in nomine meo dæmonia ejicient: linguis loquentur novis:<a href='#FN434'>‡</a> <span class="Versetto" id="MK16_18">18&#160;</span>serpentes tollent: et si mortiferum quid biberint, non eis nocebit: super ægros manus imponent, et bene habebunt.<a href='#FN435'>§</a> <span class="Versetto" id="MK16_19">19&#160;</span>Et Dominus quidem Jesus postquam locutus est eis, assumptus est in cælum, et sedet a dextris Dei.<a href='#FN436'>**</a> <span class="Versetto" id="MK16_20">20&#160;</span>Illi autem profecti prædicaverunt ubique, Domino cooperante, et sermonem confirmante, sequentibus signis.<a href='#FN437'>††</a></p>

  <p class="footnote"></p>

  <hr/>

  <aside id="FN1">
    <p class="f"><a class="notebackref" href="#MK1_1"><span class="notemark">*</span> 1:1</a> <span class="fk">Initium Evangelii. </span><span class="ft"> ISID. Evangelium, </span><span class="fk">bona annuntiatio, </span><span class="ft"> quod proprie ad regnum Dei et remissionem peccatorum pertinet. Unde: </span><span class="fk">Pœnitemini et credite Evangelio: et appropinquavit regnum cœlorum. </span><span class="ft"> HIER. Quatuor Evangelia unum sunt, et unum quatuor. Itaque et Marci liber dicitur Evangelium, et similiter aliorum: quia unum omnia, et omnia unum. </span><span class="fk">Jesu Christi. </span><span class="ft"> HIER. Jesus Hebraice, Soter Græce, Salvator Latine, Christus Græce, Messias Hebraice, unctus Latine, id est, rex sacerdos: dicitur de genere David regis, et Levitico. </span><span class="fk">Filii Dei. </span><span class="ft"> BEDA. Matthæus dicit: </span><span class="fk">filii David filii Abraham</span><span class="ft"> Matth. 1.. Marcus dicit: </span><span class="fk">filii Dei, </span><span class="ft"> ut paulatim a minoribus ad majora, etc., usque ad Joannes ab æternitate Verbi Dei inchoat, in resurrectione Domini consummat.</span></p>
  </aside>

  <aside id="FN2">
    <p class="f"><a class="notebackref" href="#MK1_2"><span class="notemark">†</span> 1:2</a> <span class="fk">Sicut scriptum est. </span><span class="ft"> Marcus prophetarum testimonia præmittit quibus hæc vetera et non nova, sed a prophetis præscita et prædicta asserit, in quo et Judæos qui legem et prophetas susceperant ad Evangelium invitat: et gentiles qui Evangelium tenebant ad venerationem legis et prophetarum provocat, ne quis juxta hæreticos alterum sine altero suscipiat. </span><span class="fk">Ecce mitto. </span><span class="ft"> BEDA. Angelus dicitur Joannes non societate naturæ, ut mentitur Origenes, sed officii dignitate: sicut et sacerdotes, de quibus dicitur: </span><span class="fk">Labia sacerdotis custodiunt scientiam, et legem exquirunt ex ore ejus, quia angelus Domini exercituum est</span><span class="ft"> Mal. 2.. ID. Nota quod hoc testimonium: </span><span class="fk">Ecce ego mitto angelum, </span><span class="ft"> etc., Malachiæ est, utrumque tamen dicit Isaiæ esse, quia, etc., usque ad omnes prophetæ uno spiritu locuti sunt quasi uno ore.</span></p>
  </aside>

  <aside id="FN3">
    <p class="f"><a class="notebackref" href="#MK1_3"><span class="notemark">‡</span> 1:3</a> <span class="fk">Clamantis. </span><span class="ft"> ISID. Ad Judæos surdos propter peccata longe positos, indignationis clamore dignos. </span><span class="fk">In deserto. </span><span class="ft"> In deserto fit vox et clamor: quia deserta domus Judæa vacans scopata sine spiritu Dei, propheta, rege, sacerdote. Unde Jesus et Joannes quærunt quod in deserto amissum est. Ubi vicit diabolus, ibi vincitur: ubi cecidit homo, ibi resurgit. </span><span class="fk">Parate. </span><span class="ft"> ISID. Pœnitentiam agite et prædicate. Unde Parasceve ante sabbatum, etc., usque ad ut possideamus quieti terram desiderabilem. </span><span class="fk">Viam Domini. </span><span class="ft"> HIER. Via Domini qua ad homines ingreditur, pœnitentia est, per quam ad nos Deus descendit, et nos ad illum ascendimus. Unde angeli ascendentes descendentesque memorantur super Filium hominis. </span><span class="fk">Rectas facite semitas. </span><span class="ft"> ISID. Præcipit, ut regia via euntes, proximos diligamus ut nos, et nos, etc., usque ad ut non separetur os ab opere, nec opus ab ore. Semitæ post viam, quia mandata moralia post pœnitentiam secundum Marcum vel Matthæum explanantur. Paratur via per fidem et baptismum et pœnitentiam. Rectæ semitæ per austera indicia vestis, zonæ, cibi, potus, vocis humillimæ.</span></p>
  </aside>

  <aside id="FN4">
    <p class="f"><a class="notebackref" href="#MK1_4"><span class="notemark">§</span> 1:4</a> <span class="fk">Joannes. </span><span class="ft"> ISID. Gratia Dei. A gratia Dei incipit, unde sequitur: </span><span class="fk">Baptizans, </span><span class="ft"> etc. Per baptismum peccata dimittuntur; unde: Quod </span><span class="fk">gratis accepistis, gratis date</span><span class="ft"> Matth. 10.. Et Apostolus: </span><span class="fk">Gratia salvati estis</span><span class="ft"> Ephes. 2.. </span><span class="fk">Baptizans. </span><span class="ft"> HIER. Baptismum pœnitentiæ dedit, baptismum in remissionem peccatorum prædicavit, tamen non dedit. Sicut prædicatione, etc., usque ad nunc per amicum sponsi inducitur sponsa, ut Rebecca Isaac, per puerum pallio albo velata.</span></p>
  </aside>

  <aside id="FN5">
    <p class="f"><a class="notebackref" href="#MK1_5"><span class="notemark">**</span> 1:5</a> <span class="fk">In Jordane</span><span class="ft"> ID. Jordanis aliena descensio, ubi peccata absolvuntur. Arca enim, etc., usque ad corpus Christi, non mundatis non proficit, sed in deterius mutat. </span><span class="fk">Confitentes, </span><span class="ft"> etc. ID. </span><span class="fk">Confessio et pulchritudo in conspectu ejus</span><span class="ft"> Psal. 115., id est sponsi. Unde desilit sponsa de camelo, cum se humiliat Ecclesia Christo, qui figuratur per Isaac, in cujus nativitate risum fecit Deus Saræ. Sicut ad Mariam dicitur, quæ est princeps cum Deo: </span><span class="fk">Benedicta tu in mulieribus</span><span class="ft"> Luc. 1.. BEDA. Confitentes peccata sua baptizantur. Debent enim melioris vitæ novitatem promittere, qui baptismum, etc., usque ad et sic mundatos Christianam religionem promittentes in Ecclesiæ membra commuta.</span></p>
  </aside>

  <aside id="FN6">
    <p class="f"><a class="notebackref" href="#MK1_6"><span class="notemark">††</span> 1:6</a> <span class="fk">Et erat Joannes, </span><span class="ft"> etc. HIER. Vestis prophetæ et cibus et potus, totam austeram vitam prædicantium significant, et gentes, etc., usque ad quia omnia a gratia Evangelii, in qua non est distinctio Judæi et Græci. BEDA. </span><span class="fk">Vestitus pilis cameli. </span><span class="ft"> Quia peccata non fovit, sed aspere increpavit, dicens: </span><span class="fk">Genimina viperarum, </span><span class="ft"> etc. Zona pellicea, etc., usque ad in melle enim dulcedo, in locusta alacer volatus, sed cito deciduus.</span></p>
  </aside>

  <aside id="FN7">
    <p class="f"><a class="notebackref" href="#MK1_7"><span class="notemark">‡‡</span> 1:7</a> <span class="fk">Fortior me. </span><span class="ft"> HIER. Quis fortior est gratia qua abluuntur peccata? Ille qui, etc., usque ad et usque ad centum quadraginta quatuor millia pervenit. </span><span class="fk">Solvere corrigiam. </span><span class="ft"> BEDA. Modus fuit apud veteres, ut si quis eam quæ sibi competeret, accipere uxorem nollet, ille, etc., usque ad Redemptoris vestigia nudare non valeo, quia sponsi nomen mihi non usurpo. HIER. Corrigia calcamentorum, id est mysterium Incarnationis Dei. Calx enim, etc., usque ad sponsa in patriarchis, amica in prophetis, proxima in Maria et Joseph, dilecta in Joanne Baptista, columba in Christo et apostolis.</span></p>
  </aside>

  <aside id="FN8">
    <p class="f"><a class="notebackref" href="#MK1_8"><span class="notemark">§§</span> 1:8</a> <span class="fk">Ego baptizavi vos aqua. </span><span class="ft"> BEDA. Nondum Joannes dicit Deum aut Dei Filium esse aperte, quia rudes erant auditores: sed paulatim per humanitatem glorificatam ad fidem divinitatis ducit, dicens: </span><span class="fk">Ille vero baptizabit vos Spiritu sancto. </span><span class="ft"> Sed postea cum capaciores jam videret, Dei Filium jam aperte prædicat dicens: </span><span class="fk">Testimonium perhibuit, quia hic est Dei Filius</span><span class="ft"> Joan. 3.. ISID. </span><span class="fk">Ego baptizo vos aqua, ille, </span><span class="ft"> etc. Dei fluvius semper plenus, semper æqualis, de quo: </span><span class="fk">Fluminis impetus lætificat civitatem Dei</span><span class="ft"> Psal. 45.. Multum distat, etc., usque ad unctio Christi de amaritudine passionis pervenit ad gloriam resurrectionis; unde Apostolus: </span><span class="fk">Hoc sentite in vobis, quod et in Christo Jesu, </span><span class="ft"> etc., usque: </span><span class="fk">Propter quod et Deus illum exaltavit</span><span class="ft"> Phil. 2..</span></p>
  </aside>

  <aside id="FN9">
    <p class="f"><a class="notebackref" href="#MK1_9"><span class="notemark">***</span> 1:9</a> <span class="fk">Et baptizatus est in Jordane. </span><span class="ft"> Tribus causis: Ut justitiam et humilitatem impleret; ut baptismum Joannis comprobaret; ut Jordanis aquas sanctificans per descensionem columbæ Spiritum sanctum in baptismo adesse monstraret. HIER. Marcus: Sicut cervus desiderans ad fontes aquarum saltus dat, culmina pratorum carpit, palmas in vertice portat, velut apis melliflua flores agri (cui odor veri Isaac similatur) summatim gustat. Unde a Nazareth Galilææ venientem Jesum ad baptismum, etc., </span><span class="fk">usque ad: Vincenti dabo edere de ligno vitæ, quod est in paradiso Dei mei</span><span class="ft"> Apoc. 2..</span></p>
  </aside>

  <aside id="FN10">
    <p class="f"><a class="notebackref" href="#MK1_10"><span class="notemark">†††</span> 1:10</a> <span class="fk">Vidit apertos cœlos, </span><span class="ft"> etc. BEDA. Mysterium Trinitatis in baptismo demonstratur: Filius baptizatur, Spiritus est in columba, Pater in voce sonat. Aperiuntur cœli, etc., usque ad apud nos manebit et in nobis erit juxta mensuram fidei Spiritus. De Christo autem dicitur: </span><span class="fk">Plenum gratiæ et veritatis</span><span class="ft"> Joan. 1.. </span><span class="fk">Manentem in ipso. </span><span class="ft"> Manet in eo Spiritus, non ex quo baptizatus, sed ex quo conceptus. Quod autem in baptismo descendit, significat nobis gratiam spiritualem in baptismo dari, quibus in remissionem peccatorum ex aqua et Spiritu regeneratis solet amplior Spiritus gratia per impositionem manus episcopi cœlitus dari.</span></p>
  </aside>

  <aside id="FN11">
    <p class="f"><a class="notebackref" href="#MK1_11"><span class="notemark">‡‡‡</span> 1:11</a> <span class="fk">Tu es Filius meus dilectus. </span><span class="ft"> BEDA. Non quod nesciebat docetur, sed nobis quod credere debeamus ostenditur, ipsum scilicet, etc., usque ad bene autem in specie columbæ descendit Spiritus, quæ simplex animal et sine felle: quia simplices quærit, nec habitat in mentibus impuris.</span></p>
  </aside>

  <aside id="FN12">
    <p class="f"><a class="notebackref" href="#MK1_12"><span class="notemark">§§§</span> 1:12</a> <span class="fk">Spiritus. </span><span class="ft"> ID. Ne dubium quis spiritus, Lucas consulte præmittit: </span><span class="fk">Jesus plenus Spiritu sancto regressus est a Jordane; </span><span class="ft"> deinde intulit: </span><span class="fk">et agebatur a Spiritu in desertum, ne putetur immundus</span><span class="ft"> spiritus quidquam contra eum potuisse.</span></p>
  </aside>

  <aside id="FN13">
    <p class="f"><a class="notebackref" href="#MK1_13"><span class="notemark">*</span> 1:13</a> <span class="fk">Quadraginta diebus. </span><span class="ft"> ID. Totum tempus significat, quo membra ejus diabolus tentat. Quadripartitus enim mundus per observantiam decem præceptorum contra diabolum certando Domino famulatur. Quater vero decem quadraginta faciunt. Ubique et semper adest adversarius, qui iter nostrum impedire non cessat. </span><span class="fk">Eratque cum bestiis. </span><span class="ft"> Nos quoque si in eremo sanctæ conversationis bestiales hominum mores impolluta mente toleramus, mysterium angelorum meremur, a quibus corpore absoluti in cœlum transferamur</span></p>
  </aside>

  <aside id="FN14">
    <p class="f"><a class="notebackref" href="#MK1_14"><span class="notemark">†</span> 1:14</a> <span class="fk">Postquam autem. </span><span class="ft"> ISID. Accepimus gratiam pro gratia, carnalia decollantur, spiritualia vivificantur. Cessante umbra, adest veritas. Joannes in carcere, lex in Judæa, Jesus in Galilæa, salus in gentibus. </span><span class="fk">Prædicans, </span><span class="ft"> etc. HIER. </span><span class="fk">Beati pauperes spiritu, quoniam ipsi possidebunt</span><span class="ft"> Matth. 5., etc. Regno terreno succedit paupertas, paupertati Christianorum regnum sempiternum; unde: </span><span class="fk">Regnum meum non est de hoc mundo</span><span class="ft"> Joan. 18.: omnis enim honor terrenus, spuma, fumus, somnus.</span></p>
  </aside>

  <aside id="FN15">
    <p class="f"><a class="notebackref" href="#MK1_15"><span class="notemark">‡</span> 1:15</a> <span class="fk">Pœnitemini. </span><span class="ft"> HIER. Amaritudinem radicis dulcedo pomi compensat: pericula maris spes portus delectat, dolorem medicinæ spes salutis mitigat. Qui desiderat nucleum, nucem frangat: pœnitentiam agat, qui vult æterno adhærere bono. Præconia Christi narrare possunt, qui ad palmam indulgentiæ pervenire meruerunt. Unde post pœnitentiam prædicatores eliguntur.</span></p>
  </aside>

  <aside id="FN16">
    <p class="f"><a class="notebackref" href="#MK1_16"><span class="notemark">§</span> 1:16</a> <span class="fk">Vidit Simonem. </span><span class="ft"> HIER. Simon, </span><span class="fk">obediens; </span><span class="ft"> Andræas, </span><span class="fk">virilis; </span><span class="ft"> Jacobus, </span><span class="fk">supplantator; </span><span class="ft"> Joannes, </span><span class="fk">gratia. </span><span class="ft"> His nominibus, etc., usque ad per prudentiam obedimus, per justitiam viriliter agimus, per temperantiam serpentes calcamus, per fortitudinem Dei gratiam meremur. ID. Quem non inebriat eloquentia sæcularis? Difficile homines potentes, et nobiles, et divites, et multo his difficilius eloquentes credunt Deo. Obcæcatur mens eorum divitiis et opibus atque luxuria, et circumdati vitiis non possunt videre virtutes, simplicitatemque Scripturæ sanctæ, non ex majestate sensuum, sed ex verborum judicant utilitate. ID. Vocantur quatuor piscatores, Simon, Andræas, Jacobus et Joannes: relictis omnibus sequuntur. Hac quadriga vehimur ad æthera, etc., usque ad pellibus Salomonis tegimur, quibus sponsa se gloriatur formosam. BEDA. Quæritur quomodo primum Petrum et Andream et post pusillum Jacobum et Joannem vocaverit, sicut narrat, etc., usque ad tunc enim non subductis ad terram navibus tanquam cura redeundi, sed tanquam vocantem et jubentem secuti sunt. </span><span class="fk">Et ingrediuntur. </span><span class="ft"> HIER. Marcus dicta Evangelii in semetipso disponens, ordinem historiæ non secutus, mysteriorum ordinem servat, unde in sabbatis primam virtutem narrat dicens: </span><span class="fk">Et ingrediuntur, </span><span class="ft"> etc. </span><span class="fk">Capharnaum. </span><span class="ft"> ID. Capharnaum villa consolationis, sabbatum requies. Homo in spiritu immundo, genus humanum, in quo immunditia, etc., usque ad Pharao dimissus ab Isræl, persequimur eum, diabolus contemptus surgit in scandala. BEDA. Quod sabbato maxime curat et docet, ostendit se non sub lege esse, sed supra: et docet nos verum sabbatum, ut saluti scilicet animarum studentes, ab omni opere servili, id est, ab omnibus illicitis abstineamus.</span></p>
  </aside>

  <aside id="FN17">
    <p class="f"><a class="notebackref" href="#MK1_22"><span class="notemark">**</span> 1:22</a> <span class="fk">Erat enim, </span><span class="ft"> etc. BEDA. Scribæ dicebant quæ scripta erant in Moyse et prophetis; Jesus, ut Deus et Dominus, ipsius Moysi libere quæ deerant legi addebat vel commutabat; unde in Matthæo: </span><span class="fk">Audistis quia dictum est antiquis, </span><span class="ft"> etc. </span><span class="fk">Ego autem dico vobis. </span></p>
  </aside>

  <aside id="FN18">
    <p class="f"><a class="notebackref" href="#MK1_24"><span class="notemark">††</span> 1:24</a> <span class="fk">Quid nobis, </span><span class="ft"> etc. ID. Non est hic voluntatis confessio, sed necessitatis extorsio: sicut servus fugitivus visum dominum timet, et de verberibus deprecatur. Dæmones enim in terris Dominum cernentes, se continuo judicandos credebant esse.</span></p>
  </aside>

  <aside id="FN19">
    <p class="f"><a class="notebackref" href="#MK1_25"><span class="notemark">‡‡</span> 1:25</a> <span class="fk">Obmutesce. </span><span class="ft"> ID. Congruo ordine lingua serpentina quæ prima virus sparsit, ne ultra spargat primo obcluditur, deinde, etc., usque ad ut sit idem ordo restaurationis in Domino, qui perditionis in protoplasto.</span></p>
  </aside>

  <aside id="FN20">
    <p class="f"><a class="notebackref" href="#MK1_26"><span class="notemark">§§</span> 1:26</a> <span class="fk">Discerpens. </span><span class="ft"> ID. Vel convexans, sicut quidam codices habent. Lucas autem dicit quia nihil ei nocuit. Sed quod Marcus ait, </span><span class="fk">discerpens, </span><span class="ft"> idem est quod Lucas: </span><span class="fk">cum projecisset eum in medium. </span><span class="ft"> Quod vero addidit, </span><span class="fk">nihilque nocuit: </span><span class="ft"> intelligendum est quia illa jactatio non eum debilitavit: sicut exeunt dæmones amputatis vel avulsis aliquibus membris. ID. Virum a dæmonio liberatum, animum ab immunda cogitatione purgatum intelligimus. Femmam vero a febribus consequenter curatam, carnem a concupiscentiæ fervore per continentiæ præcepta frenatam.</span></p>
  </aside>

  <aside id="FN21">
    <p class="f"><a class="notebackref" href="#MK1_27"><span class="notemark">***</span> 1:27</a> <span class="fk">Quidnam est? </span><span class="ft"> Per ea quæ vident ad inquisitionem eorum quæ audierant excitantur. Ad hoc enim et ipse Dominus signa facit, et discipulis facere dedit, ut per hoc Evangelio certius credatur, dum qui cœlestia promittunt terrenis, cœlestia et divina opera operentur in terris.</span></p>
  </aside>

  <aside id="FN22">
    <p class="f"><a class="notebackref" href="#MK1_30"><span class="notemark">†††</span> 1:30</a> <span class="fk">Et statim dicunt ei, </span><span class="ft"> etc. Lucas dicit quia rogaverunt pro illa. Modo enim Salvator rogatus, modo ultro curat, ut contra vitiorum quoque passiones, et se precibus fidelium semper adesse, et quæ non intelliguntur, vel intelligenda dare, vel non intellecta, dimittere pie petentibus ostendat. Unde: </span><span class="fk">Delicta quis intelligit? ab occultis meis munda me</span><span class="ft"> Psal. 18..</span></p>
  </aside>

  <aside id="FN23">
    <p class="f"><a class="notebackref" href="#MK1_31"><span class="notemark">‡‡‡</span> 1:31</a> <span class="fk">Apprehensa. </span><span class="ft"> Socrus Petri febricitans apprehensa manu levatur. Febris intemperantia est, de qua nos filii Synagogæ per manum disciplinæ et levationem desiderii sanamur, et hujus qui sanat nos ad vesperam declinantis a nobis ministramus voluntati. </span><span class="fk">Ministrabat eis. </span><span class="ft"> BEDA. Tropologice: Id est, membra quæ servierant immunditiæ, serviant justitiæ.</span></p>
  </aside>

  <aside id="FN24">
    <p class="f"><a class="notebackref" href="#MK1_32"><span class="notemark">§§§</span> 1:32</a> <span class="fk">Vespere autem. </span><span class="ft"> ID. Occasus solis mors Christi. </span><span class="fk">Afferebant ad eum omnes male habentes. </span><span class="ft"> Plures enim per apostolos post mortem suam sanavit, quam cum in carne vivens Judæis prædicavit.</span></p>
  </aside>

  <aside id="FN25">
    <p class="f"><a class="notebackref" href="#MK1_33"><span class="notemark">*</span> 1:33</a> <span class="fk">Ad januam. </span><span class="ft"> HIER. Janua regni moraliter pœnitentia est cum fide, quæ operatur salutem variis languoribus. Varia enim sunt vitia, quibus languescit civitas mundi.</span></p>
  </aside>

  <aside id="FN26">
    <p class="f"><a class="notebackref" href="#MK1_34"><span class="notemark">†</span> 1:34</a> <span class="fk">Quoniam sciebant eum. </span><span class="ft"> BEDA. Lucas dicit apertius: </span><span class="fk">Exibant dæmonia a multis, </span><span class="ft"> etc., </span><span class="fk">quia sciebant eum esse Christum. </span><span class="ft"> Dæmonia ergo Christum esse sciunt et Filium Dei, etc., usque ad unde Paulus: </span><span class="fk">Nemo principum hujus sæculi cognovit. Si enim cognovissent, nunquam Dominum gloriæ crucifixissent</span><span class="ft"> I Cor. 2..</span></p>
  </aside>

  <aside id="FN27">
    <p class="f"><a class="notebackref" href="#MK1_35"><span class="notemark">‡</span> 1:35</a> <span class="fk">Et diluculo. </span><span class="ft"> ID. Sicut per occasum solis mors, sic per diluculum resurrectio Christi cujus manifesta luce abiit in desertum gentium et in fidelibus orabat, quia eorum corda ad orationem excitabat.</span></p>
  </aside>

  <aside id="FN28">
    <p class="f"><a class="notebackref" href="#MK1_38"><span class="notemark">§</span> 1:38</a> <span class="fk">Ad hoc enim veni. </span><span class="ft"> VICT. ANT. Commode hoc subdit evangelista. Neque enim solo illius divinitatis auctoritas per hoc adumbratur, verum etiam spontaneæ evacuationis humilitas. Lucas autem, quo verbi œconomiam exprimat, </span><span class="fk">ad hoc enim missus sum, </span><span class="ft"> scribit. Quare is Patris de Verbi incarnatione beneplacitum apostolatus nomine designat.</span></p>
  </aside>

  <aside id="FN29">
    <p class="f"><a class="notebackref" href="#MK1_39"><span class="notemark">**</span> 1:39</a> <span class="fk">Et erat prædicans in synagogis. </span><span class="ft"> BEDA. In hac prædicatione intelligitur etiam sermo ille habitus in monte quem refert Matthæus; nam, etc., </span><span class="fk">usque ad: Et ecce leprosus veniens adorabat eum, dicens: Domine, si vis, potes me mundare</span><span class="ft"> Matth. 8..</span></p>
  </aside>

  <aside id="FN30">
    <p class="f"><a class="notebackref" href="#MK1_40"><span class="notemark">††</span> 1:40</a> <span class="fk">Et genu flexo, </span><span class="ft"> etc. BEDA. Humilis pudibundus. Debet enim quisque de maculis vitæ suæ erubescere, sed confessionem verecundia non reprimat: ostendat vulnus, remedium poscat. HIER. Leprosus genuflexo Domini voluntatem deprecans mundatur qui non vult mortem peccatoris, sed, etc., </span><span class="fk">usque ad: Date eleemosynam: et ecce omnia munda sunt. </span><span class="ft"> Luc. 11.. BEDA. Leprosus genus humanum significat, qui, secundum Lucam, lepra plenus fuisse perhibetur. </span><span class="fk">Omnes enim, </span><span class="ft"> etc., usque ad et vero sacerdoti offerre </span><span class="fk">corpora sua hostiam viventem, sanctam, Deo placentem</span><span class="ft"> Rom. 12.. </span><span class="fk">Si vis potes. </span><span class="ft"> ID. In voluntate tribuit potestatem, nec dubitat ut incredulus de voluntate Domini, sed colluvionis suæ conscius non præsumit. ID. Qui exclusus a lege Domini se potestate curari postulat, supra legem judicat gratiam esse. Ut enim in Domino potestatis auctoritas, sic in illo fidei constantia.</span></p>
  </aside>

  <aside id="FN31">
    <p class="f"><a class="notebackref" href="#MK1_41"><span class="notemark">‡‡</span> 1:41</a> <span class="fk">Extendit manum. </span><span class="ft"> ID. Leprosum tangi lex prohibet, sed quia Dominus legis est, non obsequitur legi, sed legem facit. Non ideo tangit, quia sine tactu curare non poterat, sed sic probat, quia legi subjectus non erat. </span><span class="fk">Volo, mundare. </span><span class="ft"> ID. Illud mirabile, quo rogatur eo sanat genere. </span><span class="fk">Volo, mundare: et cum dixisset, statim discessit ab eo lepra. </span><span class="ft"> Nihil medium inter opus et præceptum. </span><span class="fk">Dixit et facta sunt</span><span class="ft"> Psal. 32.. Vides quia voluntas potestas est. Itaque, etc., </span><span class="fk">usque ad: Volo</span><span class="ft"> enim dicit propter Potinum, imperat propter Arium, tangit propter Manichæum.</span></p>
  </aside>

  <aside id="FN32">
    <p class="f"><a class="notebackref" href="#MK1_44"><span class="notemark">§§</span> 1:44</a> <span class="fk">Vide, </span><span class="ft"> etc. ID. Non quia voluit quod non potuit, quia </span><span class="fk">omnia quæcunque voluit fecit</span><span class="ft"> Psal. 113.. Sed docet nostra beneficia reprimi, non tantum a mercede pecuniæ, sed etiam gratiæ. </span><span class="fk">Ostende te, </span><span class="ft"> etc. ID. Ut intelligat non legis ordine, sed gratia quæ super legem est esse curatum. Offerre jubet, ut ostendat quia non legem solvit, sed implet, dum secundum legem gradiens supra legem sanat, quos remedia legis non sanabant. Nec sacrificium significans cessare debebat, cum nondum significatum confirmatum erat constitutione apostolorum et fide credentium.</span></p>
  </aside>

  <aside id="FN33">
    <p class="f"><a class="notebackref" href="#MK1_45"><span class="notemark">***</span> 1:45</a> <span class="fk">At ille egressus. </span><span class="ft"> ID. Unius salvatio multos ad Dominum cogit. Non potest tacere beneficium, etiam jussus ab eo qui dedit. Præcepit Dominus abscondi. Vult enim, ut in bonis quæ agimus latere velimus, quod est humilitatis; et inviti prodamur ut aliis prosimus, quod magnæ est sublimitatis, cum etiamsi ipsi velimus, opera non possunt taceri. </span><span class="fk">Ita ut jam, </span><span class="ft"> etc. HIER. Non omnibus manifestatus est Jesus, qui latis atque plataneis serviunt laudibus et propriis voluptatibus, sed his, etc., usque ad quos nihil potest separare a charitate Dei.</span></p>
  </aside>

  <aside id="FN34">
    <p class="f"><a class="notebackref" href="#MK2_2"><span class="notemark">*</span> 2:2</a> <span class="fk">Ita ut non caperet, </span><span class="ft"> etc. BEDA. Prædicante Domino, in domo non capiuntur, neque ad januam: quia prædicante in Judæa Christo gentiles ad audiendum nondum intrare voluerunt, ad quos tamen (etsi foris positos) doctrinæ suæ verba direxit per prædicatores suos.</span></p>
  </aside>

  <aside id="FN35">
    <p class="f"><a class="notebackref" href="#MK2_3"><span class="notemark">†</span> 2:3</a> <span class="fk">Paralyticum. </span><span class="ft"> HIER. Paralysis typus est torporis, quo piger jacet in mollitie carnis, habens desiderium salutis: sed turbis, etc., usque ad ut per aliam viam cum Magis in suam regionem redeat. </span><span class="fk">A quatuor portabatur. </span><span class="ft"> BEDA. Quia quatuor virtutibus ad Dominum fiducia mentis erigitur. De quibus dicitur in libro Sapientiæ: </span><span class="fk">Sobrietatem et sapientiam docet, et scientiam et virtutem</span><span class="ft"> Sap. 8., quas alii prudentiam, fortitudinem, temperantiam et justitiam nuncupant.</span></p>
  </aside>

  <aside id="FN36">
    <p class="f"><a class="notebackref" href="#MK2_4"><span class="notemark">‡</span> 2:4</a> <span class="fk">Nudaverunt tectum ubi erat. </span><span class="ft"> Tectum domus in qua Christus docet, sublimitas est Scripturæ, </span><span class="fk">in qua corrigit adolescentior viam suam, in custodiendo sermones tuos</span><span class="ft"> Psal. 118.. BEDA. Domus Jesu secundum alium evangelistam tegulis tecta dicitur, quia vilitate litteræ sensus spiritualis tegitur. Cum grabato ante Jesum deponitur, quia cognoscere Jesum debet etiam in carne hac constitutus.</span></p>
  </aside>

  <aside id="FN37">
    <p class="f"><a class="notebackref" href="#MK2_5"><span class="notemark">§</span> 2:5</a> <span class="fk">Cum autem vidisset. </span><span class="ft"> ID. Multum valet apud Deum fides propria, ubi tantum valuit aliena: ut homo interius et exterius sanatus repente exsurgeret, aliorumque meritis sua ei relaxarentur errata. </span><span class="fk">Fili. </span><span class="ft"> Mira humilitas, despectum ab omnibus, dissolutum totis artubus, filium vocat. Aut certe ideo, quia dimittuntur ei peccata.</span></p>
  </aside>

  <aside id="FN38">
    <p class="f"><a class="notebackref" href="#MK2_6"><span class="notemark">**</span> 2:6</a> <span class="fk">Dimittuntur tibi peccata. </span><span class="ft"> Ostendit propter peccata fuisse morbo percussum, et ideo non posse sanari nisi prius his dimissis. Sicut paralytico ad piscinam: </span><span class="fk">Ecce sanus factus es, jam noli peccare, </span><span class="fk">ne deterius tibi contingat</span><span class="ft"> Joan. 5.. BEDA. Quinque de causis afficiuntur homines molestiis carnis. Aut propter merita augenda, ut Job et martyres. Aut propter humilitatem, etc., usque ad Lazarus, cujus infirmitas non fuit ad mortem, sed pro gloria Dei, aut ad initium æternæ damnationis, ut Herodes.</span></p>
  </aside>

  <aside id="FN39">
    <p class="f"><a class="notebackref" href="#MK2_7"><span class="notemark">††</span> 2:7</a> <span class="fk">Quis potest dimittere. </span><span class="ft"> ID. Verum dicunt: Solus Deus hoc potest, solus etiam per eos dimittit quibus potestatem dimittendi peccata tribuit, ideo vere Deus. Verum testantur, sed personam Christi negando falluntur. Errant igitur, quia ut Deum esse, et peccata dimittere credunt, Christum tamen esse eum non credunt. Sed dementius Ariani, qui et Christum esse et peccata dimittere negare non audent: Deum esse negare non timent.</span></p>
  </aside>

  <aside id="FN40">
    <p class="f"><a class="notebackref" href="#MK2_9"><span class="notemark">‡‡</span> 2:9</a> <span class="fk">Quid est. </span><span class="ft"> ID. Quasi dicat: Qua potentia cordis occulta intueor, eadem peccata dimitto. Quasi dicat: Ex vobis intelligite quid consequatur paralyticus.</span></p>
  </aside>

  <aside id="FN41">
    <p class="f"><a class="notebackref" href="#MK2_10"><span class="notemark">§§</span> 2:10</a> <span class="fk">Filius hominis. </span><span class="ft"> ID. Solus Deus dimittit peccata, et Filius hominis habet potestatem dimittendi peccata: ergo idem Deus et Filius hominis est. Ita homo Christus per divinitatem dimittit peccata, per humanitatem pro peccatoribus potest mori.</span></p>
  </aside>

  <aside id="FN42">
    <p class="f"><a class="notebackref" href="#MK2_11"><span class="notemark">***</span> 2:11</a> <span class="fk">Vade in domum tuam. </span><span class="ft"> ID. Qui languerat, grabatum domum reportat, cum anima peccatorum remissione curata, se ad diuturnam sui custodiam cum ipso corpore refert: ne quid iterum unde feriatur admittat.</span></p>
  </aside>

  <aside id="FN43">
    <p class="f"><a class="notebackref" href="#MK2_13"><span class="notemark">†††</span> 2:13</a> <span class="fk">Et egressus, </span><span class="ft"> etc. ID. Post curationem paralytici in Capharnaum ad mare egreditur, quia non solum cives, sed et maris habitatores instruit, et fluctivagos mundi motus fidei firmitate, etc., usque ad et ab undis cupiditatum separatos ad solitudinem, quiete conversationis quæ est in spe cœlestium, pertrahit.</span></p>
  </aside>

  <aside id="FN44">
    <p class="f"><a class="notebackref" href="#MK2_14"><span class="notemark">‡‡‡</span> 2:14</a> <span class="fk">Levi. </span><span class="ft"> HIER. Levi additus, quia a telonio negotiorum sæcularium sequitur solum verbum quod dicit: quia </span><span class="fk">qui non renuntiat omnibus quæ possidet, non potest meus esse discipulus</span><span class="ft"> Luc. 14.. BEDA. Marcus et Lucas verecundiæ causa et honore evangelistæ nomen vulgatum non ponunt. Ipse (secundum hoc quod scriptum est: </span><span class="fk">Justus in primis </span><span class="fk">accusator est sui</span><span class="ft"> Prov. 18.; Matthæum se et publicanum nominat: ut ostendat nullum conversum debere de salute diffidere cum apostolus et evangelista de publicano sit factus repente. </span><span class="fk">Secutus est eum. </span><span class="ft"> ID. Lucas plenius: </span><span class="fk">Et relictis omnibus secutus est eum</span><span class="ft"> Luc. 5.. Sequitur, qui ut pauperem Christum non tam corporis gressu quam mentis affectu possit sequi, omnia relinquit, etc., usque ad merito ergo qui obediendo humana contempsit negotia, divinorum dispensator factus est talentorum.</span></p>
  </aside>

  <aside id="FN45">
    <p class="f"><a class="notebackref" href="#MK2_15"><span class="notemark">§§§</span> 2:15</a> <span class="fk">Et factum est. </span><span class="ft"> ID. Lucas: </span><span class="fk">Fecit eis convivium magnum Levi in domo sua</span><span class="ft"> Luc. 5.. Qui enim Christum intus recipit, voluptatum delectatur ubertate, et Dominus libenter ingreditur, et in ejus recumbit affectu. Hoc est spirituale convivium bonorum pauperum, quo dives eget, pauper epulatur. </span><span class="fk">Publicani. </span><span class="ft"> Qui publica vectigalia exigunt, vel sæculi lucra sectantes, qui exemplo publicani conversi jam de salute præsumunt, nec ut Pharisæi calumniantur in vitiis permanentes, sed pœnitentes. BEDA. Ad convivium peccatorum vadit: ut docendi occasionem habeat, et spirituales cibos impertiat. Eundo ad peccatores, Domini humilitas ostenditur: in conversione pœnitentium patet doctrinæ ejus potentia. ID. Per vocationem Matthæi fides gentium: quæ, relictis lucris sæculi, epulis charitatis et operum bonorum cum Domino convivantur. Per pharisæorum supercilium, de salute gentium Judæorum invidia designatur, quibus dicitur: </span><span class="fk">Publicani et meretrices præcedent vos in regno Dei</span><span class="ft"> Matth. 21..</span></p>
  </aside>

  <aside id="FN46">
    <p class="f"><a class="notebackref" href="#MK2_17"><span class="notemark">*</span> 2:17</a> <span class="fk">Non necesse. </span><span class="ft"> ID. Si medicum dicit, qui miro medicandi genere vulneratus est propter </span><span class="fk">iniquitates nostras, et livore ejus sanati sumus</span><span class="ft"> Isa. 53..</span></p>
  </aside>

  <aside id="FN47">
    <p class="f"><a class="notebackref" href="#MK2_18"><span class="notemark">†</span> 2:18</a> <span class="fk">Et erant discipuli. </span><span class="ft"> ID. Alii evangelistæ dicunt pharisæos et discipulos Joannis hoc quæsivisse. Hic videtur dicere, quod alii quæsierunt quos ejusdem rei cura movisset. Unde colligitur hoc a pluribus fuisse objectum, a pharisæis, a discipulis Joannis, a convivis, vel quibuslibet aliis. ID. Discipuli Joannis et Pharisæorum jejunant, quia qui operibus legis gloriantur, vel (quod pejus est) traditiones sequuntur, etc., usque ad manducavit cum peccatoribus, ut gratiam cernens potestatem agnosceres.</span></p>
  </aside>

  <aside id="FN48">
    <p class="f"><a class="notebackref" href="#MK2_19"><span class="notemark">‡</span> 2:19</a> <span class="fk">Nunquia possunt. </span><span class="ft"> Matthæus ita: </span><span class="fk">Nunquid possunt filii sponsi lugere quandiu cum illis est sponsus, </span><span class="ft"> etc. Matth. 9. Sponsus Christus, sponsa Ecclesia, de quo spirituali connubio apostoli creati sunt, qui lugere et jejunare non possunt, quandiu sponsum cum sponsa vident. Quando transierint nuptiæ, ac passionis et resurrectionis tempus advenerit, tunc jejunabunt. BEDA. Quandiu sponsus nobiscum est, in lætitia sumus, nec jejunare possumus, nec lugere; cum vero pro peccato recedit et avolat, tunc jejunium indicendum, tunc luctus multiplicandus.</span></p>
  </aside>

  <aside id="FN49">
    <p class="f"><a class="notebackref" href="#MK2_21"><span class="notemark">§</span> 2:21</a> <span class="fk">Nemo assumentum. </span><span class="ft"> ID. Discipulos, vestimenta vetera dicit, id est, adhuc carnales, necdum innovatos fidei firmitate, etc., usque ad vinum, fervor fidei, spei et charitatis, quo in conspectu Dei intus sensus novitate reformamur.</span></p>
  </aside>

  <aside id="FN50">
    <p class="f"><a class="notebackref" href="#MK2_22"><span class="notemark">**</span> 2:22</a> <span class="fk">Sed vinum novum. </span><span class="ft"> Erant autem novi, cum post ascensionem desiderio consolationis ejus sperando et orando innovabantur: tunc Spiritum sanctum acceperunt, quo quasi novo musto novi utres repleti sunt.</span></p>
  </aside>

  <aside id="FN51">
    <p class="f"><a class="notebackref" href="#MK2_23"><span class="notemark">††</span> 2:23</a> <span class="fk">Cum sabbatis. </span><span class="ft"> BEDA. Nota primo apostolos litteram sabbati æstruere contra Ebionitas, qui, cum alios discipulos recipiant, Paulum quasi transgressorem legis repudiant. </span><span class="fk">Et vellere spicas. </span><span class="ft"> Esuriunt ut homines, præ turba manducandi spatium non habentes. Sed exemplum austerioris vitæ præbent, non præparatas epulas, sed simplices quærunt. BEDA. Discipuli per sata transeunt, cum prælati subditos pia sollicitudine circumspiciunt, et qualiter quemque ad fidem trahant, sedule, etc., usque ad hoc Dominus sabbati probat, stulti defensores sabbati improbant, qui solam litteræ superficiem diligunt, mentis refectionem nesciunt, requiem animarum non norunt.</span></p>
  </aside>

  <aside id="FN52">
    <p class="f"><a class="notebackref" href="#MK2_25"><span class="notemark">‡‡</span> 2:25</a> <span class="fk">Nunquam legistis, </span><span class="ft"> etc. Præ cæteris in medium affert Davidem, qui legis sanctimoniæ adversatus videri potuit. Facit autem hoc eo consilio quo per honorem et reverentiam quam Davidi deferebant, compescat impudentem sycophantiam, quam apostolis maligne intentarunt. Quasi diceret: An non Davidem legis servitute obstrictum meministis? Ego autem, etsi Filius hominis dicar, sabbati Dominus sum.</span></p>
  </aside>

  <aside id="FN53">
    <p class="f"><a class="notebackref" href="#MK2_26"><span class="notemark">§§</span> 2:26</a> <span class="fk">Sub Abiathar, </span><span class="ft"> etc. Non te turbet quod alii dicunt Achimelech, ambo enim tunc illic aderant. Achimelech pater, et Abrathar filius: qui occiso patre a Saule, comes exsilii David factus est, et eo regnante summus pontifex majoris nominis quam pater: et ideo dignus cujus Dominus mentionem faceret, quasi summi sacerdotis, etiam patre vivente. </span><span class="fk">Panes propositionis. </span><span class="ft"> BEDA. Quasi dicat: Si David et Achimelech a nobis non reprehenduntur, sed pro fame excusantur, cur in his causam improbatis quam in cæteris probatis? quamvis sit, etc., usque ad et omnes filii Ecclesiæ sacerdotes sunt, juncti in sacerdotium sanctum, offerentes seipsos spirituales hostias Deo. </span><span class="fk">Et dedit eis. </span><span class="ft"> Hoc secutus. </span><span class="fk">Misericordiam volo, et non sacrificium</span><span class="ft"> Ose. 6.: melius judicavit a famis periculo homines liberare quam sacrificium offerre. Hostia Deo placabilis, hominum salus.</span></p>
  </aside>

  <aside id="FN54">
    <p class="f"><a class="notebackref" href="#MK2_27"><span class="notemark">***</span> 2:27</a> <span class="fk">Homo propter sabbatum. </span><span class="ft"> BEDA. Ita sabbatum custodiri præceptum est, ut si necessitas fuerit, non sit reus, etc., usque ad si quis jejunium fregerit ægrotus, reus non tenetur.</span></p>
  </aside>

  <aside id="FN55">
    <p class="f"><a class="notebackref" href="#MK2_28"><span class="notemark">†††</span> 2:28</a> <span class="fk">Itaque Dominus. </span><span class="ft"> Quasi dicat: Si David rex et sacerdotes (secundum alium evangelistam) propter templi ministerium sabbatum violantes, crimine carent, quanto magis Filius hominis verus Rex et Sacerdos! et ideo Dominus sabbati in sabbato vulsarum spicarum crimine non tenetur reus.</span></p>
  </aside>

  <aside id="FN56">
    <p class="f"><a class="notebackref" href="#MK3_1"><span class="notemark">*</span> 3:1</a> <span class="fk">Manum aridam. </span><span class="ft"> BEDA. Quæ ad fructum vetitum extensa est, a bono opere aruit, per manus Christi in cruce extensas, bonorum operum succis restituta. HIER. Homo iste significat avaros, qui, nolentes dare, volunt accipere, prædari et non largiri: quibus dicitur ut extendant manus suas, id est, qui </span><span class="fk">furabatur jam non furetur, magis autem laboret operans </span><span class="fk">manibus suis quod bonum est, ut habeat unde tribuat necessitatem patienti</span><span class="ft"> Ephes. 4..</span></p>
  </aside>

  <aside id="FN57">
    <p class="f"><a class="notebackref" href="#MK3_2"><span class="notemark">†</span> 3:2</a> <span class="fk">Et observabant. </span><span class="ft"> BEDA. Quia discipulos probabiliter excusaverat: ipsum observant, ut si in sabbato curet, transgressionis: si non curet, crudelitatis aut imbecillitatis arguant. </span><span class="fk">Licet sabbatis benefacere. </span><span class="ft"> ID. Arguit, quod legis præcepta prava interpretatione violant, æstimantes in sabbato a bono feriandum, cum lex dicat, etc., usque ad similitudinem præposuit de ove, et conclusit quod </span><span class="fk">licet sabbato benefacere. </span><span class="fk">Animam. </span><span class="ft"> ID. Hominem totum per partem significat. Vel quia propter animam hoc faciebat, vel quod hæc manus sanatio animæ salutem significat. </span><span class="fk">Perdere. </span><span class="ft"> ID. Non quod summe pius quemquam possit perdere, sed ejus non salvare est perdere. Sicut dicitur indurasse cor Pharaonis, non quod obduravit, sed obduratum non emollivit.</span></p>
  </aside>

  <aside id="FN58">
    <p class="f"><a class="notebackref" href="#MK3_5"><span class="notemark">‡</span> 3:5</a> <span class="fk">Extende manum. </span><span class="ft"> BEDA. Infructuosa debilitas animæ non melius curatur quam eleemosynæ largitione; unde: </span><span class="fk">Qui habet duas tunicas, det non habenti: et qui habet escas, similiter faciat</span><span class="ft"> Luc. 3.. Et in Ecclesiastico: </span><span class="fk">Fili, non sit manus tua porrecta ad capiendum et ad dandum collecta</span><span class="ft"> Eccl. 4.. Frustra enim in oratione manus ad Dominum expandit, qui eas ad rogantem viduam non extendit. </span><span class="fk">Et restituta est manus illi. </span><span class="ft"> Magnum studium nequitiæ in crimen reputant., quod ad verbum illius sanata est manus. Neque et sabbato potest convinci laborasse, qui dixit et facta sunt: cum ipsi in sabbatis cibos portent, calices porrigant, et cætera victui necessaria.</span></p>
  </aside>

  <aside id="FN59">
    <p class="f"><a class="notebackref" href="#MK3_6"><span class="notemark">§</span> 3:6</a> <span class="fk">Exeuntes autem. </span><span class="ft"> Qui per se non possunt, socios iniquitatis quærunt. </span><span class="fk">Cum Herodianis. </span><span class="ft"> Ministri Herodis propter inimicitias quas ipse adversus hominem exercebat, Jesum insidiis et odiis persequebantur quem Joannes prædicabat.</span></p>
  </aside>

  <aside id="FN60">
    <p class="f"><a class="notebackref" href="#MK3_7"><span class="notemark">**</span> 3:7</a> <span class="fk">Secessit. </span><span class="ft"> Fugit ut homo, quia nondum venerat hora ejus, et passionis ejus extra Jerusalem non erat locus. BEDA. De synagoga secedit ad mare, etc. Judæam relinquit, ad gentes venit cum discipulis, scilicet prædicantibus apostolis corda gentium adiit: et sic multos ad se venientes suscepit, et desideratam salutem dedit. </span><span class="fk">Et multa turba. </span><span class="ft"> ID. Magistri plebis et ministri regis odio persequuntur: vulgus indoctum dilectione sequitur, et plurimi sanari merentur.</span></p>
  </aside>

  <aside id="FN61">
    <p class="f"><a class="notebackref" href="#MK3_9"><span class="notemark">††</span> 3:9</a> <span class="fk">Navicula. </span><span class="ft"> Ecclesia de gentibus congregata fluctus sæculi mente transgressa: quæ quanto sinum cordis gratiæ recipiendæ dilatat, tanto fluctus sæculi securius calcat. </span><span class="fk">Ne comprimerent. </span><span class="ft"> Comprimunt, qui Ecclesiæ pacem turbant. Tangunt, qui fidem vero corde et dilectione suscipiunt, qui tetigere sanati esse perhibentur: fugiens comprimentes naviculam ascendit.</span></p>
  </aside>

  <aside id="FN62">
    <p class="f"><a class="notebackref" href="#MK3_11"><span class="notemark">‡‡</span> 3:11</a> <span class="fk">Et spiritus immundi, </span><span class="ft"> etc. BEDA. Uterque et plagas habentes, et immundi spiritus. Sed infirmi pia intentione salutis: dæmoniaci, vel potius in eis dæmones: non solum timore coacti ad procidendum, verum etiam ad confitendum majestatem ejus. Præsentia enim ejus perterriti, quem Filium Dei esse jamjamque noverant, celare non poterant. Saniores Arianis, qui etiam hodie negant Filium Dei esse.</span></p>
  </aside>

  <aside id="FN63">
    <p class="f"><a class="notebackref" href="#MK3_12"><span class="notemark">§§</span> 3:12</a> <span class="fk">Ne manifestarent. </span><span class="ft"> ID. Non solum dæmones, qui inviti, vel ab eo sanati, qui sponte confitentur: sed et apostoli toto orbe post passionem prædicaturi, ante passionem tacere jubentur, ne divina majestate prædicata passio differretur, et sic salus mundi.</span></p>
  </aside>

  <aside id="FN64">
    <p class="f"><a class="notebackref" href="#MK3_13"><span class="notemark">***</span> 3:13</a> <span class="fk">Et ascendens. </span><span class="ft"> ID. Postquam immundos spiritus se prædicare prohibuit, sanctos elegit, qui eum prædicarent et nefandos spiritus ejicerent. Mons iste significat altitudinem justitiæ, qua instruendi, et quam prædicaturi erant, per locum admonet ad cœlestia erigi, sic et legem in monte dedit. HIER. Consuetudo divinæ Scripturæ est allegorice loqui: sed nos sic excelsa sensibus nostris applicemus, ut historiæ veritatem, etc., usque ad in montem vocantur excelsi et merito et verbo, ut locus congruat meritis altis.</span></p>
  </aside>

  <aside id="FN65">
    <p class="f"><a class="notebackref" href="#MK3_14"><span class="notemark">†††</span> 3:14</a> <span class="fk">Ut essent duodecim. </span><span class="ft"> Speciem Jacob dilexit Deus cum videret excelsus gentes, et separaret filios Adam. Statuit terminos populorum juxta numerum filiorum Isræl, ut sint super thronos duodecim, judicantes duodecim tribus Isræl. Quibus data est potestas, quam Filius accepit a Patre secundum carnem, ut opera quæ ipse fecit et ipsi faciant, et majora horum faciant. BEDA. Dedit etiam potestatem mortuos suscitandi, sicut Matthæus dicit, ut virtus ostensa fidem, etc., usque ad quia </span><span class="fk">linguæ in signum sunt non fidelibus, sed infidelibus</span><span class="ft"> I Cor. 14..</span></p>
  </aside>

  <aside id="FN66">
    <p class="f"><a class="notebackref" href="#MK3_16"><span class="notemark">‡‡‡</span> 3:16</a> <span class="fk">Et imposuit. </span><span class="ft"> ID. Non modo primum, sed cum adducto ab Andræa dixit: </span><span class="fk">Tu vocaberis Cephas, quod interpretatur Petrus</span><span class="ft"> Joan. 1.. Sed hic evangelista te attentum reddit dicens, quod, etc., usque ad vel audiens tristitiam mortis, scilicet cum ei dicitur: </span><span class="fk">Alius te cinget et ducet quo tu non vis</span><span class="ft"> I Cor. 4..</span></p>
  </aside>

  <aside id="FN67">
    <p class="f"><a class="notebackref" href="#MK3_17"><span class="notemark">§§§</span> 3:17</a> <span class="fk">Et Jacobum. </span><span class="ft"> Qui supplantata habet desideria carnis. Et Joannem, qui gratia accepit quod alii per laborem. </span><span class="fk">Et imposuit eis nomen Boanerges, quod est filii tonitrui. </span><span class="ft"> Quorum sublime meritum in monte meretur audire tonitruum Patris per nubem de Filio tonantis: </span><span class="fk">Hic est Filius meus dilectus</span><span class="ft"> Matth. 17., ut per nubem carnis et ipsi Christi ignem ac fulgura in pluviam spargerent in terris. quoniam Dominus in pluviam fulgura fecit, ut exstinguat misericordia quod judicium exurit; unde: </span><span class="fk">Misericordiam et judicium cantabo tibi, Domine</span><span class="ft"> Psal. 100.. </span><span class="fk">Jacobum. </span><span class="ft"> Qui curam carnis Domino vocante supplantavit, et ipsam carnem Herode trucidante contempsit. </span><span class="fk">Joannem. </span><span class="ft"> BEDA. In quo est gratia, vel </span><span class="fk">Domini gratia, </span><span class="ft"> qui ob amoris præcipui gratiam quam virginali gloria promeruit, supra Redemptoris sui pectus in pœna recubuit. </span><span class="fk">Filii. </span><span class="ft"> ID. Quorum unus intonans, vocem theologam (quam nemo prius edere noverat) emisit: </span><span class="fk">In principio erat Verbum, </span><span class="ft"> etc. Joan. 1. Quam tanto pondere gravidam reliquit, ut si aliquanto plus intonare voluisset, nec ipse mundus capere potuisset.</span></p>
  </aside>

  <aside id="FN68">
    <p class="f"><a class="notebackref" href="#MK3_18"><span class="notemark">*</span> 3:18</a> <span class="fk">Et Andream. </span><span class="ft"> HIER. Qui viriliter vim facit perditionis suæ ut responsum mortis semper in se habeat et animam semper in manibus suis. </span><span class="fk">Et Philippum. </span><span class="ft"> ID. Qui </span><span class="fk">os lampadis</span><span class="ft"> est, qui illuminat ore quod accepit, cui datum est opus oris illuminati. Hoc locutionis genus sæpe Scriptura commemorat, quando nomina propter mysteria sunt posita: quod nunc evangelista, ex Dei persona vehementer affectans interserit. </span><span class="fk">Et Bartholomæum. </span><span class="ft"> ID. Qui est filius suspendentis aquas, illius scilicet qui dixit: </span><span class="fk">Mandabo nubibus meis ne pluant</span><span class="ft"> Isa. 5.. Nomen vero filii Dei per pacem et dilectionem acquiritur: </span><span class="fk">Beati</span><span class="ft"> enim </span><span class="fk">pacifici, quoniam filii Dei vocabuntur</span><span class="ft"> Matth. 5.. Et: </span><span class="fk">Diligite inimicos vestros</span><span class="ft"> ut sitis </span><span class="fk">filii Dei</span><span class="ft"> Luc. 6.. </span><span class="fk">Et Matthæum. </span><span class="ft"> Qui est </span><span class="fk">donatus: </span><span class="ft"> cui non solum remissio peccatorum, sed etiam in apostolorum numero esse datur, </span><span class="fk">ut leo et bos simul comedant, et lupus cum agno</span><span class="ft"> Isa. 11.. Nota, quod alii evangelistæ Matthæum præponunt, et publicanum non dicunt. Ipse post Thomam se ponit, et publicanum se dicit. </span><span class="fk">Et Thomam. </span><span class="ft"> ID. Qui est </span><span class="fk">abyssus. </span><span class="ft"> Multi enim profunda sciunt, sed non proferunt. </span><span class="fk">Unde scio hominem in Christo, </span><span class="ft"> etc., usque: </span><span class="fk">quæ non licet homini loqui</span><span class="ft"> II Cor. 12.. BEDA. Thomas abyssus: quia altitudinem virtutis in resurrectione penetravit. Vel geminus, græce quod dicitur </span><span class="fk">didymus, </span><span class="ft"> id est, dubius propter dubium cor, quia resurrectionem vix credidit. </span><span class="fk">Et Jacobum Alphæi. </span><span class="ft"> Id est, docti vel millesimi, cujus </span><span class="fk">a latere cadent mille, et decem millia a dextris tuis</span><span class="ft"> Psal. 90.. BEDA. Jacobum Alphæi, qui et frater Domini dicitur: quia Maria Alphæi fuit soror, etc., usque ad post resurrectionem statim Jerosolymorum ordinatur episcopus, tanquam doctus vel docti filius. </span><span class="fk">Thaddæum. </span><span class="ft"> Custos cordis. Hunc Lucas in Evangelio, et in Actibus apostolorum Judam Jacobi nominat, quia frater Jacobi fratris Domini. Unde dicitur filius Mariæ matris Jacobi et Joseph et Judæ et Simonis. HIER. </span><span class="fk">Et Thaddæum, </span><span class="ft"> qui est </span><span class="fk">corculus, </span><span class="ft"> id est, cordis cultor qui servat cor suum omni custodia. Munditia namque cordis videtur Deus ut per vitrum mundum. </span><span class="fk">Et Simonem. </span><span class="ft"> BEDA. Simon Cananæus a Cana vico Galilææ, qui et Simon </span><span class="fk">Zelotes, </span><span class="ft"> id est, æmulator. Cana, Zelus; Cananæus, Zelotes. </span><span class="fk">Et Simonem Cananæum. </span><span class="ft"> Qui et Zelotes Simon ponens vel habens tristitiam. </span><span class="fk">Beati</span><span class="ft"> namque </span><span class="fk">qui lugent, quoniam ipsi consolabuntur</span><span class="ft"> Matth. 5.. Trinum luctum implet qui consolationem quærit futuram. Deflet propria peccata cum David et Maria. Cum Paulo flet cum flentibus. Et flet multum cum Joanne qui dicebat: </span><span class="fk">Et ego flebam multum: quia nemo dignus inventus est aperire librum et solvere signacula ejus</span><span class="ft"> Apoc. 5.. Zelotes autem dicitur quem comedit zelus domus Dei, ut Phinees: </span><span class="fk">Et cessavit quassatio</span><span class="ft"> Num. 25..</span></p>
  </aside>

  <aside id="FN69">
    <p class="f"><a class="notebackref" href="#MK3_19"><span class="notemark">†</span> 3:19</a> <span class="fk">Et Judam Scariotem. </span><span class="ft"> Qui non delet peccatum suum per pœnitentiam, nec illud deletur per memoriam. Unde: </span><span class="fk">Et peccatum matris ejus non deleatur. Fiat contra Dominum semper</span><span class="ft"> Psal. 108.. Judas </span><span class="fk">confitens</span><span class="ft"> vel </span><span class="fk">gloriosus; </span><span class="ft"> Scarioth </span><span class="fk">memoria mortis. </span><span class="ft"> Confessores multi sunt in Ecclesia superbi et gloriosi quorum primus Simon Magus, et alii hæretici, quorum memoria mortalis in Ecclesia celebratur: ut deleatur. HIER. Judas Scarioth a vico in quo ortus, aut a tribu Issachar. Issachar </span><span class="fk">merces, </span><span class="ft"> pretium scilicet perditionis: Scarioth, etc., usque ad quos unius exemplum ad timorem humiliat, ut angelos luciferi casus, ut </span><span class="fk">Non glorietur sapiens in sapientia sua</span><span class="ft"> Jer. 9., sed </span><span class="fk">qui gloriatur, in Domino glorietur</span><span class="ft"> I Cor. 1.. </span><span class="fk">Et veniunt, </span><span class="ft"> etc. BEDA. Qui aliorum curam susceperunt, sollicite custodire debent conscientiæ donum, ut se prius, inde alios regant.</span></p>
  </aside>

  <aside id="FN70">
    <p class="f"><a class="notebackref" href="#MK3_20"><span class="notemark">‡</span> 3:20</a> <span class="ft"> HIER. Domus in qua conveniunt, primitiva Ecclesia est. Turbæ quæ impediunt panem manducare, peccata et vitia sunt, quia </span><span class="fk">qui manducat corpus Domini indigne, judicium sibi manducat et bibit, non dijudicans corpus Domini</span><span class="ft"> I Cor. 11.. Unde Dominus in furorem vertitur cum dicit: </span><span class="fk">Nisi manducaveritis carnem Filii hominis et biberitis ejus sanguinem, non habebitis vitam</span><span class="ft"> Joan. 6..</span></p>
  </aside>

  <aside id="FN71">
    <p class="f"><a class="notebackref" href="#MK3_21"><span class="notemark">§</span> 3:21</a> <span class="fk">Et cum audissent, </span><span class="ft"> etc. Turba frequentat eum, sui tanquam furiosum despiciunt, in quo salus gentium notatur, et invidia Judæorum reprobatur, de quibus: </span><span class="fk">In propria venit, et sui eum non receperunt</span><span class="ft"> Joan. 6..</span></p>
  </aside>

  <aside id="FN72">
    <p class="f"><a class="notebackref" href="#MK3_22"><span class="notemark">**</span> 3:22</a> <span class="fk">Et Scribæ. </span><span class="ft"> BEDA. Si qui tarditate mentis non intelligunt verbum Dei, remanet tamen spes salutis; si forte intelligant, nulla. Qui autem intelligere nolunt et invertunt quod intelligunt, nulla spes est. Unde, </span><span class="fk">Scribæ, </span><span class="ft"> id est sapientes, etc. </span><span class="fk">Ab Hierosolymis. </span><span class="ft"> Quod significat eum a civibus suis esse persequendum usque ad mortem. Legimus supra quia secuta est eum turba a Galilæa et Jerosolymis, et trans Jordanem et circa Tyrum et Sidonem, quæ sunt civitates gentilium: et Scribæ ab Jerosolymis blasphemabant: quia turba populi Judæorum illum cum palmis et laudibus perduxit; gentiles desiderabant; Scribæ et seniores populi de nece ejus tractabant. </span><span class="fk">Beelzebub habet. </span><span class="ft"> Vir muscarum sive habens muscas: quo nomine principem dæmoniorum cognominabant propter sordes immolatitii cruoris.</span></p>
  </aside>

  <aside id="FN73">
    <p class="f"><a class="notebackref" href="#MK3_23"><span class="notemark">††</span> 3:23</a> <span class="fk">Quomodo potest Satanas, </span><span class="ft"> etc. BEDA. Eligant quod volunt. Si Satanas Satanam non potest ejicere, nihil contra Dominum dicunt. Si autem potest, recedant a regno ejus, quod divisum stare non potest.</span></p>
  </aside>

  <aside id="FN74">
    <p class="f"><a class="notebackref" href="#MK3_27"><span class="notemark">‡‡</span> 3:27</a> <span class="fk">Et tunc domum ejus diripiet. </span><span class="ft"> ID. Domum diripuit, quia omnes mundi partes a diabolo possessas, apostolis et eorum successoribus quasi divisas provincias, ut populos ad fidem converterent, distribuit.</span></p>
  </aside>

  <aside id="FN75">
    <p class="f"><a class="notebackref" href="#MK3_29"><span class="notemark">§§</span> 3:29</a> <span class="fk">Qui autem blasphemaverit. </span><span class="ft"> HIER. Quia non meretur pœnitentiam agere ut recipiatur, qui Christum intelligens principem dæmoniorum esse dicebat, etc., </span><span class="fk">usque ad: Qui enim fecerit et docuerit, hic magnus vocabitur in regno cœlorum</span><span class="ft"> Matth. 5.. BEDA. Matthæus dicit Matth. 12.: </span><span class="fk">Qui blasphemaverit in Spiritum sanctum vel verbum, </span><span class="ft"> etc. Ubi ostendit quædam revelari in futuro. Quod de minimis intelligendum est, ut de sermone otioso, de risu nimio; quorum etiam hæc vita veniam promeruit. </span><span class="fk">In æternum. </span><span class="ft"> Hoc contra Origenem, qui omnibus peccatoribus veniam promittit post judicium transactis innumeris sæculis. </span><span class="fk">Reus erit æterni delicti. </span><span class="ft"> BEDA. Non quia spiritum non esse: vel quia esse, sed non Deum esse: vel Deum esse, sed minorem Patre et Filio: quia hoc non invidia diabolica, sed humana ignorantia, etc.</span></p>
  </aside>

  <aside id="FN76">
    <p class="f"><a class="notebackref" href="#MK3_31"><span class="notemark">***</span> 3:31</a> <span class="fk">Fratres. </span><span class="ft"> HIER. Non filii Mariæ semper Virginis, ut mentitur Helvidius: vel Joseph ex alia uxore, sicut alii garriunt, sed cognati. BEDA. Mater et fratres, populus Judæorum ex quibus Christus secundum carnem, foris stant in litterali sensu. Turba in domo, gentes in spirituali mysterio. Foris volunt Judæi videre Christum, quia, spiritualem intelligentiam non quærentes, potius ad carnalia docenda eum exire cogunt vel quærunt.</span></p>
  </aside>

  <aside id="FN77">
    <p class="f"><a class="notebackref" href="#MK3_33"><span class="notemark">†††</span> 3:33</a> <span class="fk">Quæ est mater. </span><span class="ft"> ID. Non refutat obsequi matri qui dicit: </span><span class="fk">Honora patrem et matrem</span><span class="ft"> Exod. 20.: sed ostendit se plus debere paternis mysteriis, quam maternis affectibus, idem exemplo monstravit, quod verbo ait: </span><span class="fk">Qui amat patrem aut </span><span class="fk">matrem plus quam me, non est me dignus</span><span class="ft"> Matth. 10.. Nec fratres injuriose contemnit, sed opus spirituale præficit cognationi, docens meliorem esse copulam cordium quam corporum.</span></p>
  </aside>

  <aside id="FN78">
    <p class="f"><a class="notebackref" href="#MK3_34"><span class="notemark">‡‡‡</span> 3:34</a> <span class="fk">Ecce mater mea, </span><span class="ft"> etc. HIER. Ut sciamus nos esse et fratres ejus et matrem si voluntatem Patris ejus fecerimus, ut cohæredes simus, quia non in sexibus, sed in factis discernit. Soror et frater credendo, mater prædicando, dum per prædicationem amor Christi quasi ipse Christus in corde auditoris generatur.</span></p>
  </aside>

  <aside id="FN79">
    <p class="f"><a class="notebackref" href="#MK4_1"><span class="notemark">*</span> 4:1</a> <span class="fk">Et iterum cœpit docere. </span><span class="ft"> BEDA. Exiens de domo ubi dæmonium habere dicitur, docet ad mare, ut ostenderet se ob perfidiæ culpam Judæam relicturum et ad gentes transiturum. Unde apte præmittitur, quia prædicante eo in domo, mater et fratres foris steterunt. HIER. Cœpit docere ad mare, ut locus indicet auditores amaros et instabiles. Et ideo, etc., usque ad qui amara dulcificat, tristia convertit in gaudium, ægritudinem in salutem. </span><span class="fk">Navim ascendens, </span><span class="ft"> etc. BEDA. Ecclesiam, quæ est in mari inter infideles, quam Deus gratia suæ visitationis illustrat et dilectam sibi mansionem consecrat. </span><span class="fk">Et omnis turba circa mare. </span><span class="ft"> HIER. Hi sunt qui nuper ad audiendum verbum venerunt, et inde pietate animi, ab amaritudine reproborum tamquam a mari secuti sunt: sed nondum cum Domino in navi sunt, quia nondum cœlestibus mysteriis vel sacramentis quæ desiderant imbuti sunt.</span></p>
  </aside>

  <aside id="FN80">
    <p class="f"><a class="notebackref" href="#MK4_2"><span class="notemark">†</span> 4:2</a> <span class="fk">In parabolis multa. </span><span class="ft"> Parabola est rerum natura discrepantium sibi sub aliqua similitudine facta comparatio. More suæ prudentiæ loquitur, ut qui cœlestia sapere non poterant, per similitudinem terrenam auditam percipere potuissent. Græce similitudo dicitur quando quod intelligi volumus, per aliquas comparationes indicamus, ut ferrum, aliquem durum, velocem, ventis comparamus et avibus. Idem fit in tricesimo sexagesimo et centesimo fructu, id est lege, prophetia et Evangelio, quod in ore trium testium mysterium regni in monte ostensum, id est, Moysi, Eliæ et Jesu, consistit.</span></p>
  </aside>

  <aside id="FN81">
    <p class="f"><a class="notebackref" href="#MK4_4"><span class="notemark">‡</span> 4:4</a> <span class="fk">Aliud cecidit secus viam, </span><span class="ft"> etc. Lucas: </span><span class="fk">Et conculcatum est, et volucres cœli comederunt</span><span class="ft"> Luc. 8.. Via mens, metu carnalium cogitationum trita: unde semen perit nec fructum affert, et a volucribus rapitur, id est a dæmonibus, qui volucres cœli dicuntur sive quia cœlestis et spiritualis naturæ, vel, quia in ære habitant.</span></p>
  </aside>

  <aside id="FN82">
    <p class="f"><a class="notebackref" href="#MK4_15"><span class="notemark">§</span> 4:15</a> <span class="fk">Hi autem, </span><span class="ft"> etc. Differentias ponit eorum qui audiunt verbum. Sunt autem quidam, ut gentiles, qui nec audiunt.</span></p>
  </aside>

  <aside id="FN83">
    <p class="f"><a class="notebackref" href="#MK4_19"><span class="notemark">**</span> 4:19</a> <span class="fk">Reliqua concupiscentiæ, </span><span class="ft"> etc. Quod præceptum est. Præcipitur enim: </span><span class="fk">Concupisces sapientiam: serva mandata</span><span class="ft"> Prov. 7., etc. Et alibi: </span><span class="fk">Beatus vir qui timet Dominum, in mandatis ejus volet </span><span class="fk">nimis</span><span class="ft"> Psal. 3.. Hæ concupiscentiæ bonæ: qui reliqua concupiscit, aberrat.</span></p>
  </aside>

  <aside id="FN84">
    <p class="f"><a class="notebackref" href="#MK4_21"><span class="notemark">††</span> 4:21</a> <span class="fk">Lucerna, </span><span class="ft"> etc. HIER. Lucerna verbum Dei. Modius aut lectus, auditus inobedientium. Candelabrum, apostoli, quos illuminavit verbum Dei. Absconditum et occultum, quod palam fit cum a Domino tractatur. BEDA. Modius, vita nostra divina præscientia mensurata. Lectus, caro, in qua, etc., usque ad quia ei carnis concupiscentias præponit. </span><span class="fk">Nonne ut super candelabrum ponatur? </span><span class="ft"> ID. Ut dominetur prædicatio veritatis, subsit servitus corporis, per quam tamen excelsior appareat doctrina tanquam per candelabrum lucerna.</span></p>
  </aside>

  <aside id="FN85">
    <p class="f"><a class="notebackref" href="#MK4_22"><span class="notemark">‡‡</span> 4:22</a> <span class="fk">Non est enim aliquid, </span><span class="ft"> etc. Quasi dicat: Nolite erubescere Evangelium, quia nihil occultum modo, quod non fiat palam in judicio, </span><span class="fk">quando illuminabit Deus abscondita tenebrarum, et manifestabit consilia cordium</span><span class="ft"> Matth. 10.; ubi vobis a Deo laus, illis autem pœna æterna.</span></p>
  </aside>

  <aside id="FN86">
    <p class="f"><a class="notebackref" href="#MK4_24"><span class="notemark">§§</span> 4:24</a> <span class="fk">In qua mensura, </span><span class="ft"> etc. HIER. Etenim secundum mensuram fidei unicuique dividitur intelligentia mysteriorum, et adjicietur nobis donum scientiæ, etiam adjicientur virtutes.</span></p>
  </aside>

  <aside id="FN87">
    <p class="f"><a class="notebackref" href="#MK4_25"><span class="notemark">***</span> 4:25</a> <span class="fk">Qui enim habet, </span><span class="ft"> etc. Scilicet qui fidem habet, habebit virtutem, et qui habet opus verbi, habebit intelligentiam mysterii. Et econtra, qui non habet fidem, deficit virtute; et qui non habet opus verbi ejus intelligentia caret; et qui non intelligit, auditum perdit, ac si non audisset.</span></p>
  </aside>

  <aside id="FN88">
    <p class="f"><a class="notebackref" href="#MK4_26"><span class="notemark">†††</span> 4:26</a> <span class="fk">Sic est regnum Dei. </span><span class="ft"> HIER. Scriptura divina per terrenas similitudines monstrat cœlestia sacramenta, sicut per totum Evangeliorum corpus constat. </span><span class="fk">Regnum Dei</span><span class="ft"> est Ecclesia quæ, etc., </span><span class="fk">usque ad: Quoniam adest messis, </span><span class="ft"> id est consummatio sæculi, in qua justi gaudebunt qui in lacrymis seminaverunt.</span></p>
  </aside>

  <aside id="FN89">
    <p class="f"><a class="notebackref" href="#MK4_29"><span class="notemark">‡‡‡</span> 4:29</a> <span class="fk">Mittit falcem. </span><span class="ft"> VICT. ANT. Messis quidem tempus consummationis, falx Dei verbum omni gladio ancipiti penetrabilius. Cæterum falx hoc loco non denotat, etc., usque ad omnes enim ferunt frumentum, etsi non æque multum omnes.</span></p>
  </aside>

  <aside id="FN90">
    <p class="f"><a class="notebackref" href="#MK4_31"><span class="notemark">§§§</span> 4:31</a> <span class="fk">Sicut granum. </span><span class="ft"> HIER. Hoc semen iterum comparat grano sinapis, quod minimum in timore est, magnum in charitate, quæ major est omnibus oleribus, quia Deus charitas est, et omnis caro fenum, et qui infirmus est, olera manducet. Et facit ramos misericordiæ et compassionis. Cujus sub umbra pauperes Christi qui sunt cœli animalia delectantur habitare. </span><span class="fk">Seminatum fuerit. </span><span class="ft"> A Christo sive ab homine in terra, vel in agro, id est in corde suo. Hic homo est sensus noster et animus, qui fovens granum prædicationis humore fidei facit pullulare in agro pectoris sui. </span><span class="fk">Minus est, </span><span class="ft"> etc. Quasi contemptibilia prædicans, et primo non creditur, quia prædicat Deum hominem mortuum, crucifixum, hoc eloquentiæ et sapientiæ philosophorum comparatum minus invenitur.</span></p>
  </aside>

  <aside id="FN91">
    <p class="f"><a class="notebackref" href="#MK4_32"><span class="notemark">*</span> 4:32</a> <span class="fk">Ascendit, </span><span class="ft"> etc. Quæ altitudine, amplitudine, annositate transcendit herbarum naturam: Alta est, quia ad cœlestia sustollit; ampla, quia totum mundum occupavit; annosa, quia non poterit finiri. </span><span class="fk">Oleribus. </span><span class="ft"> BEDA. Philosophicis disciplinis, quæ tanto apertius excrescunt, viliores fiunt: quia sicut olera herbarum cito decident.</span></p>
  </aside>

  <aside id="FN92">
    <p class="f"><a class="notebackref" href="#MK4_34"><span class="notemark">†</span> 4:34</a> <span class="fk">Sine parabola. </span><span class="ft"> ID. Non quod nullum sermonem turbis apertum faceret, sed quia nullus sermo ejus invenitur in quo aliquid parabolæ non inveniatur. </span><span class="fk">Seorsum autem discipuli. </span><span class="ft"> HIER. Illi enim digni erant audire mysteria in intimo penetrali sapientiæ, qui, remotis cogitationum tumultibus, in solitudine virtutum permanebant. Sapientia enim est in tempore otii discenda.</span></p>
  </aside>

  <aside id="FN93">
    <p class="f"><a class="notebackref" href="#MK4_36"><span class="notemark">‡</span> 4:36</a> <span class="fk">In navi. </span><span class="ft"> BEDA. Allegorice: Mare sæculi æstus. Navicula, crux qua mundi fluctus ascendimus et ad littus patriæ cœlestis pervenimus. Aliæ naves, etc., usque ad erant enim forsitan illæ naves nuper factæ et in portum tantum deductæ, vel post maris pericula ad portum reductæ.</span></p>
  </aside>

  <aside id="FN94">
    <p class="f"><a class="notebackref" href="#MK4_38"><span class="notemark">§</span> 4:38</a> <span class="fk">In puppi. </span><span class="ft"> HIER. Puppis mortuis pellibus vivos continet et fluctus arcet, et ligno solidatur, etc., </span><span class="fk">usque ad: Tranquillitas magna; </span><span class="ft"> pax Ecclesiæ post pressuras, sive theorica post activam vitam. </span><span class="fk">Dormiens. </span><span class="ft"> BEDA. Discipulis navigantibus Christus obdormit, quia fidelibus regni futuri quietem meditantibus et Spiritus sancti secundo flatu vel remigio proprii conatus mundi fluctus post terga jactantibus, subito Christi passio advenit, quo ascendente, etc., usque ad sed ad gubernatorem recurramus, illum sedulo excitemus, qui non servit, sed imperat ventis, qui omnia sedabit, qui portum salutis indulgebit.</span></p>
  </aside>

  <aside id="FN95">
    <p class="f"><a class="notebackref" href="#MK4_39"><span class="notemark">**</span> 4:39</a> <span class="fk">Tace, obmutesce. </span><span class="ft"> Nota quod omnis creatura sentit imperium Creatoris. Non quod omnia animata, ut mentiuntur hæretici, sed majestate conditoris quæ nobis insensibilia, illi sunt sensibilia.</span></p>
  </aside>

  <aside id="FN96">
    <p class="f"><a class="notebackref" href="#MK4_40"><span class="notemark">††</span> 4:40</a> <span class="fk">Quid timidi estis? </span><span class="ft"> BEDA. Quasi dicat: Quid me præsente timetis? Cui simile est, quod post resurrectionem </span><span class="fk">exprobravit incredulitatem illorum, et duritiam cordis, quia hi qui viderunt eum resurgere, non crediderunt</span><span class="ft"> Marc. 16.. Et item: </span><span class="fk">O stulti et tardi corde ad credendum in omnibus quæ locuti sunt prophetæ! Nonne oportuit pati Christum et sic intrare in gloriam suam</span><span class="ft"> Luc. 24.? </span><span class="fk">Et timuerunt. </span><span class="ft"> Matthæus: </span><span class="fk">Porro homines mirati sunt, dicentes: Qualis est, </span><span class="ft"> etc. Matth. 8. Non ergo discipuli, sed alii qui in navi erant mirabantur, de eo dubitantes, cui mare et ventus obedirent. Vel etiam ipsi discipuli recte homines dicti, quia necdum noverant potentiam Salvatoris.</span></p>
  </aside>

  <aside id="FN97">
    <p class="f"><a class="notebackref" href="#MK5_1"><span class="notemark">*</span> 5:1</a> <span class="fk">Et venerunt, </span><span class="ft"> etc. BEDA. Gerasa urbs insignis Arabiæ, trans Jordanem, juncta monti Galaad in tribu Manasse, non longe a stagno Tiberiadis, in quo porci præcipitati sunt, significat, etc., usque ad et qui erat longe, factus est prope in sanguine Christi.</span></p>
  </aside>

  <aside id="FN98">
    <p class="f"><a class="notebackref" href="#MK5_2"><span class="notemark">†</span> 5:2</a> <span class="fk">Homo in spiritu. </span><span class="ft"> ISID. Homo iste desperatissimus est populus gentium quem enumerat Apostolus. Elatus, superbus, immundus, sanguinarius, idololatra, ignominiosus, etc., usque ad flagellato enim stulto sapiens sapientior fit vel prudentior.</span></p>
  </aside>

  <aside id="FN99">
    <p class="f"><a class="notebackref" href="#MK5_3"><span class="notemark">‡</span> 5:3</a> <span class="fk">Et neque catenis, </span><span class="ft"> etc. BEDA. Catenis et compedibus graves, et duæ leges gentium signantur, quibus peccata in re eorum publica cohibebantur. Ruptis catenis (ut Lucas scribit) subito agebatur a Domino in deserto, quia etiam transgressis illis legibus ad ea scelera cupiditate raptabantur, quæ jam vulgarem excederent consuetudinem.</span></p>
  </aside>

  <aside id="FN100">
    <p class="f"><a class="notebackref" href="#MK5_7"><span class="notemark">§</span> 5:7</a> <span class="fk">Torqueas. </span><span class="ft"> ID. Magnum tormentum ei a læsione hominis cessare, et tanto dimittit gravius quanto possidet diutius.</span></p>
  </aside>

  <aside id="FN101">
    <p class="f"><a class="notebackref" href="#MK5_9"><span class="notemark">**</span> 5:9</a> <span class="fk">Quod tibi nomen est? </span><span class="ft"> BEDA. Non quasi nescius interrogat, sed ut confessa publica peste quam toleraverat, virtus curantis gratior appareat. Sed etiam sacerdotes nostri temporis qui per exorcismum dæmones ejiciunt solent dicere: non aliter patientes posse curari, nisi quantum sapere possunt, omne quod a dæmonibus visu, auditu, vel quolibet sensu corporis aut animi vigilantes dormientesve pertulerunt, patenter confiteantur. </span><span class="fk">Legio mihi nomen est. </span><span class="ft"> ID. Significat populum gentilem innumeris idololatriæ cultibus mancipatum: cui contra, est, etc., usque ad reprobos autem plures sectæ quam linguæ dissociando confundunt.</span></p>
  </aside>

  <aside id="FN102">
    <p class="f"><a class="notebackref" href="#MK5_12"><span class="notemark">††</span> 5:12</a> <span class="fk">Mitte nos. </span><span class="ft"> ID. Lucas: </span><span class="fk">Et rogabant eum ne imperaret illis, ut in abyssum irent</span><span class="ft"> Luc. 8.. Sciebant ergo aliquando futurum ut per adventum ejus mitterentur in abyssum, non futura, etc., usque ad nam nisi quis porci more vixerit, in eum diabolus potestatem non accipit, nisi forte ad probandum, non autem ad perdendum.</span></p>
  </aside>

  <aside id="FN103">
    <p class="f"><a class="notebackref" href="#MK5_13"><span class="notemark">‡‡</span> 5:13</a> <span class="fk">Grex præcipitatus est. </span><span class="ft"> BEDA. Quia jam clarificata Ecclesia, et liberato populo gentium a dæmonum dominatione, in abditis agunt sacrilegos ritus, etc., usque ad quoniam ob unius hominis salutem duo millia porcorum suffocantur.</span></p>
  </aside>

  <aside id="FN104">
    <p class="f"><a class="notebackref" href="#MK5_14"><span class="notemark">§§</span> 5:14</a> <span class="fk">Qui autem. </span><span class="ft"> Quia quidam primates impiorum, quamvis Christianam legem fugiant, potentiam tamen ejus stupendo et mirando per gentes prædicant.</span></p>
  </aside>

  <aside id="FN105">
    <p class="f"><a class="notebackref" href="#MK5_15"><span class="notemark">***</span> 5:15</a> <span class="fk">Et vident illum. </span><span class="ft"> BEDA. Lucas: </span><span class="fk">Sedentem ad pedes ejus. </span><span class="ft"> quod signat eos qui a peccatis correcti sunt, fixa mentis intentione vestigia Salvatoris quæ sequantur, intueri. </span><span class="fk">Vestitum. </span><span class="ft"> Virtutum studio, quod vesana mente perdiderat. Unde filius prodigus ad patrem rediens, mox stola prima cum annulo induitur: quia quisquis vero corde pœnituerit potest donante Christi gratia pristina justitiæ opera, de quibus ceciderat, cum annulo inviolatæ fidei recuperare. </span><span class="fk">Et timuerunt. </span><span class="ft"> Multi enim antiqua suavitate delectati honorare se, sed pati nolle Christianam legem dicunt, quia eam implere non possunt, admirantes tamen fidelem populum a pristina conversatione sanatum.</span></p>
  </aside>

  <aside id="FN106">
    <p class="f"><a class="notebackref" href="#MK5_17"><span class="notemark">†††</span> 5:17</a> <span class="fk">Et rogare cœperunt eum. </span><span class="ft"> RAB. Ut Petrus: </span><span class="fk">Exi a me, Domine, quia homo peccator sum, </span><span class="ft"> etc. Luc. 5. Ne tangant arcam Dei, ut Oza.</span></p>
  </aside>

  <aside id="FN107">
    <p class="f"><a class="notebackref" href="#MK5_19"><span class="notemark">‡‡‡</span> 5:19</a> <span class="fk">Vade in domum tuam. </span><span class="ft"> BEDA. Sic quisque post resurrectionem peccatorum in conscientiam bonam redeat et propter aliorum salutem Evangelio serviat: ut post cum Christo quiescat, ne dum præpropere vult jam esse cum Christo, negligat prædicationis mysterium fraternæ redemptioni accommodatum. HIER. Homo sanatus mittitur in domum suam, id est, in spiritualem legis observantiam: et prædicat, etc., usque ad quia moralia ad litteram observanda sunt. BEDA. Matthæus duos, Marcus et Lucas unum a dæmone curatum dicunt, quia unus eorum clarioris nominis, est famosioris: et ideo curatio ejus est famosior. Allegorice: Duo, gentes significant de duobus filiis Nœ. Cum enim Nœ tres filios genuerit, unus assumptus est in possessionem Dei, duo idolis dediti.</span></p>
  </aside>

  <aside id="FN108">
    <p class="f"><a class="notebackref" href="#MK5_22"><span class="notemark">§§§</span> 5:22</a> <span class="fk">Et venit quidam, </span><span class="ft"> etc. HIER. Post hæc Jairus archisynagogus venit, quia cum intraverit plenitudo gentium, tunc omnis Isræl, etc., usque ad Abraham et Moyses et Samuel rogant pro plebe mortua, et sequitur Jesus preces eorum. BEDA. Jairus </span><span class="fk">illuminans</span><span class="ft"> vel </span><span class="fk">illuminatus: </span><span class="ft"> quia verbis vitæ populum illuminavit: et ut hoc posset, a Spiritu sancto illuminatus est.</span></p>
  </aside>

  <aside id="FN109">
    <p class="f"><a class="notebackref" href="#MK5_23"><span class="notemark">*</span> 5:23</a> <span class="fk">Quoniam filia mea. </span><span class="ft"> BEDA. Lucas: </span><span class="fk">Quia filia unica erat illi fere annorum duodecim, et hæc moriebatur</span><span class="ft"> Luc. 8.. Filia Archisynagogi est Synagoga sola legali institutione, etc., usque ad subito errorum languore consternata, spirituales vias desperabiliter omisit.</span></p>
  </aside>

  <aside id="FN110">
    <p class="f"><a class="notebackref" href="#MK5_24"><span class="notemark">†</span> 5:24</a> <span class="fk">Et comprimebant. </span><span class="ft"> Dum ad puellam sanandam vadit, a turba comprimitur: quia Judæis salutis monita præbens, quibus ægram eorum conscientiam erigeret, noxia carnalium populorum consuetudine gravatus est.</span></p>
  </aside>

  <aside id="FN111">
    <p class="f"><a class="notebackref" href="#MK5_25"><span class="notemark">‡</span> 5:25</a> <span class="fk">Et mulier, </span><span class="ft"> etc. Pergente Domino ad filiam archisynagogi, morbosa mulier annis duodecim præripit sanitatem, et post filia sanata est et suscitata est: quia sic dispensata est salus humani generis, ut primo aliqui ex Isræl, deinde plenitudo gentium, et sic omnis Isræl salvus fiet. BEDA. Notandum quod puella duodenis et mulier duodecim annis sanguine fluxit, etc., usque ad hæc dum Christus Judæam sanare discerneret, jam paratam aliisque promissam salutem spe certa prævenit.</span></p>
  </aside>

  <aside id="FN112">
    <p class="f"><a class="notebackref" href="#MK5_26"><span class="notemark">§</span> 5:26</a> <span class="fk">Multa perpessa, </span><span class="ft"> etc. ID. Falsis theologis, philosophis, legum sæcularium doctoribus, qui se utilia vivendi præcepta dare promittebant. Dæmones quoque, etc., usque ad cœperunt languoris sui et sperare et inquirere remedium.</span></p>
  </aside>

  <aside id="FN113">
    <p class="f"><a class="notebackref" href="#MK5_27"><span class="notemark">**</span> 5:27</a> <span class="fk">Venit in turba. </span><span class="ft"> ID. </span><span class="fk">Si quis mihi ministrat, me sequatur</span><span class="ft"> Joan. 12.. Et alibi: </span><span class="fk">Post Dominum Deum ambulabis</span><span class="ft"> Ose. 11.. Vel quia Deum præsentem in carne non videt, sed post ad fidei agnitionis gratiam, etc., usque ad sacramentis Evangelicis, quasi suis vestimentis, fontes obsceni sanguinis emundat.</span></p>
  </aside>

  <aside id="FN114">
    <p class="f"><a class="notebackref" href="#MK5_31"><span class="notemark">††</span> 5:31</a> <span class="fk">Tetigit. </span><span class="ft"> BEDA. Sola fidelis mulier Dominum tangit, quem passim comitans turba comprimit. Quia qui diversis inordinate glomerantium hæresibus, vel perversis moribus gravatur, solo fideli Ecclesiæ corde tangitur; unde: </span><span class="fk">Noli me tangere: nondum enim ascendi ad Patrem meum</span><span class="ft"> Joan. 20.. Quia veraciter tangere est eum æqualem Patri credere. HIER. Septima virtute suscitatur mortua, sed inter viam tangit fimbriam retro mulier sanguinaria, quæ cum salute substantiam, etc., usque ad cymbalum confessionem; malum punicum, martyrii voluntatem significat et virtutum candorem.</span></p>
  </aside>

  <aside id="FN115">
    <p class="f"><a class="notebackref" href="#MK5_33"><span class="notemark">‡‡</span> 5:33</a> <span class="fk">Mulier autem. </span><span class="ft"> BEDA. Ecce quo tendebat interrogatio, ut mulier scilicet confiteatur veritatem diuturnæ infirmitatis, et subitæ credulitatis et sanationis: et ita ipsa confirmaretur in fide et aliis præberet exemplum.</span></p>
  </aside>

  <aside id="FN116">
    <p class="f"><a class="notebackref" href="#MK5_35"><span class="notemark">§§</span> 5:35</a> <span class="fk">Adhuc, </span><span class="ft"> etc. BEDA. Muliere sanata statim nuntiatur puella mortua: quia Ecclesia gentium a labe vitiorum curata, et ob fidei meritum, etc., usque ad sed quod hominibus est impossibile, Deo est possibile.</span></p>
  </aside>

  <aside id="FN117">
    <p class="f"><a class="notebackref" href="#MK5_36"><span class="notemark">***</span> 5:36</a> <span class="fk">Archisynagogo. </span><span class="ft"> Archisynagogus cœtus est doctorum legis de quibus: </span><span class="fk">Super cathedram Moysis sederunt scribæ et Pharisæi</span><span class="ft"> Matth. 28.. Qui si credere voluerint, etiam subjecta eis Synagoga salva erit.</span></p>
  </aside>

  <aside id="FN118">
    <p class="f"><a class="notebackref" href="#MK5_37"><span class="notemark">†††</span> 5:37</a> <span class="fk">Et non admisit, </span><span class="ft"> etc. BEDA. Blasphemis et irrisoribus non sunt revelanda mysteria, sed fidelibus qui honorent. Unde alibi: </span><span class="fk">Justificata est sapientia ab omnibus filiis suis</span><span class="ft"> Matth. 11..</span></p>
  </aside>

  <aside id="FN119">
    <p class="f"><a class="notebackref" href="#MK5_38"><span class="notemark">‡‡‡</span> 5:38</a> <span class="fk">Flentes et ejulantes. </span><span class="ft"> ID. </span><span class="fk">Lætentur omnes qui sperant in Domino, et in æternum exsultabunt, et habitabis in eis</span><span class="ft"> Psal. 5.. Hanc lætitiam merito infidelitatis Synagoga amisit: et ideo inter flentes et ululantes mortua jacet. Sed Jesus eam funditus interire non patitur.</span></p>
  </aside>

  <aside id="FN120">
    <p class="f"><a class="notebackref" href="#MK5_39"><span class="notemark">§§§</span> 5:39</a> <span class="fk">Non est mortua. </span><span class="ft"> Mihi, in cujus dispositione et anima recepta vivit, et caro suscitanda quiescit. Hinc mos est Christianis, ut mortui qui resurrecturi non dubitantur, dormientes vocentur; unde: </span><span class="fk">Nolumus vos ignorare, fratres, de dormientibus</span><span class="ft"> I Thess. 4.. BEDA. Cum anima quæ peccaverit moriatur, ea tamen quam Dominus ad vitam æternam prævidet, nobis quidem mortua fuisse, sed ei obdormisse non incongrue dici potest.</span></p>
  </aside>

  <aside id="FN121">
    <p class="f"><a class="notebackref" href="#MK5_40"><span class="notemark">*</span> 5:40</a> <span class="fk">Ejectis omnibus. </span><span class="ft"> ID. Turba ejicitur ut puella suscitetur: quia nisi sæcularium curarum multitudo a corde ejiciatur, anima quæ intus jacet mortua non suscitatur. Dum enim se per universas cogitationes spargit, ad considerationem sui sese nullatenus colligit.</span></p>
  </aside>

  <aside id="FN122">
    <p class="f"><a class="notebackref" href="#MK5_41"><span class="notemark">†</span> 5:41</a> <span class="fk">Talitha cumi. </span><span class="ft"> In Syro sermone quem evangelista ponit, non plus est quam: Puella, surge. Sed forte ad vim Dominicæ jussionis exprimendam hoc addidit: </span><span class="fk">Tibi dico, surge, </span><span class="ft"> et magis sensum loquentis quam verba intimare curavit. Sic sæpe apostoli et evangelistæ cum aliquod testimonium assumunt, magis sensum quam verba ponunt. HIER. Ad puellam dicitur </span><span class="fk">Talitha cumi, </span><span class="ft"> id est, Puella, surge. Archisynagogo, etc., usque ad unde dicitur: </span><span class="fk">Credidit Abraham Deo, et reputatum est ei ad justitiam</span><span class="ft"> Jac. 2.. BEDA. Quod Christus tres mortuos suscitavit, tria genera animarum significat. Puellam suscitat, etc., usque ad quartum mortuum annuntiante discipulo audivit: sed quia vivi qui pro eo precarentur defuerunt: </span><span class="fk">Dimitte, </span><span class="ft"> inquit, </span><span class="fk">mortuos sepelire mortuos suos</span><span class="ft"> Matth. 8..</span></p>
  </aside>

  <aside id="FN123">
    <p class="f"><a class="notebackref" href="#MK6_2"><span class="notemark">*</span> 6:2</a> <span class="fk">Unde huic, </span><span class="ft"> etc. Mira cæcitas. In factis et dictis Christum cognoscere possunt, ob solam generis notitiam contemnunt.</span></p>
  </aside>

  <aside id="FN124">
    <p class="f"><a class="notebackref" href="#MK6_3"><span class="notemark">†</span> 6:3</a> <span class="fk">Faber. </span><span class="ft"> BEDA. Qui operatur igni et spiritu; unde: </span><span class="fk">Ipse baptizabit vos in igne et spiritu</span><span class="ft"> Joan. 1.. Faber est qui fabricatus est auroram et solem.</span></p>
  </aside>

  <aside id="FN125">
    <p class="f"><a class="notebackref" href="#MK6_4"><span class="notemark">‡</span> 6:4</a> <span class="fk">Non est propheta. </span><span class="ft"> Prope naturale est cives civibus invidere quia non opera, sed infantiam quam viderunt recordantur. ISID. Comitatur sæpe vilitas originem. Ut, </span><span class="fk">Quis est filius Isai</span><span class="ft"> III Reg. 12.. Sed: </span><span class="fk">Humilia Dominus respicit, et alta a longe cognoscit</span><span class="ft"> Psal. 137..</span></p>
  </aside>

  <aside id="FN126">
    <p class="f"><a class="notebackref" href="#MK6_5"><span class="notemark">§</span> 6:5</a> <span class="fk">Et non poterat, </span><span class="ft"> etc. Ne cives incredulos pejus condemnaret faciens multas virtutes. Vel quia in patria sua despicitur, paucas ibi virtutes fecit et signa, ne penitus excusabiles sint. Majora quotidie in gentibus signa facit, non tam in corporum sanatione quam animarum.</span></p>
  </aside>

  <aside id="FN127">
    <p class="f"><a class="notebackref" href="#MK6_6"><span class="notemark">**</span> 6:6</a> <span class="fk">Et mirabatur. </span><span class="ft"> BEDA. Non quasi de improviso, sed quasi mirandum ostendit, quia nec prophetis credunt, nec ipsi quem præsentem cernunt.</span></p>
  </aside>

  <aside id="FN128">
    <p class="f"><a class="notebackref" href="#MK6_7"><span class="notemark">††</span> 6:7</a> <span class="fk">Et vocavit. </span><span class="ft"> HIER. Mittuntur duodecim apostoli, et datur eis potestas præcepta docendi ut comitetur verbum simul et factum: et cum promissis invisibilibus virtutes misceantur, et sic cum ungunt ægros oleo, infirmitatem fidei virtute corroborant. </span><span class="fk">Et dabat illis, </span><span class="ft"> etc. Benignus Dominus et magister non invidet discipulis et servis potestatem suam. Sed ipse potestate sua agit, illi sua infirmitate, si quid agunt, et Domini virtutem confitentur dicentes: </span><span class="fk">In Jesu nomine surge et ambula</span><span class="ft"> Act. 3..</span></p>
  </aside>

  <aside id="FN129">
    <p class="f"><a class="notebackref" href="#MK6_8"><span class="notemark">‡‡</span> 6:8</a> <span class="fk">Ne quid tollerent, </span><span class="ft"> etc. Tanta sit in Domino fiducia, ut nihil deesse certissime sciant, ne dum sibi provident temporalia, minus aliis provideant æterna. BEDA. Mattheus et Lucas memorant Dominum discipulis dixisse, ut nec virgam ferrent: Marcus ne quid tollerent nisi virgam. Sed illi realiter virgam accipiunt. Marcus per virgam potestatem accipiendi necessaria a subditis intelligit.</span></p>
  </aside>

  <aside id="FN130">
    <p class="f"><a class="notebackref" href="#MK6_9"><span class="notemark">§§</span> 6:9</a> <span class="fk">Calceatos sandaliis. </span><span class="ft"> ID. Ut pes neque tectus sit neque nudus ad terram, id est, nec Evangelium occultetur, nec terrenis commodis innitatur. </span><span class="fk">Ne induerentur duabus tunicis. </span><span class="ft"> ID. Quod est ut simpliciter ambulent, non dupliciter.</span></p>
  </aside>

  <aside id="FN131">
    <p class="f"><a class="notebackref" href="#MK6_11"><span class="notemark">***</span> 6:11</a> <span class="fk">Excutite pulverem de pedibus. </span><span class="ft"> ID. Pulvis excutitur de pedibus in testimonium laboris sui, quod ingressi sunt civitatem, quod prædicatio usque ad illos pervenerit. Vel quod nihil ab eis acceperint ad victum necessarium qui Evangelium spreverunt.</span></p>
  </aside>

  <aside id="FN132">
    <p class="f"><a class="notebackref" href="#MK6_13"><span class="notemark">†††</span> 6:13</a> <span class="fk">Et ungebant oleo. </span><span class="ft"> ID. Jacobus dicit: </span><span class="fk">Infirmatur quis in vobis? inducat presbyteros Ecclesiæ, et orent super eum ungentes eum oleo</span><span class="ft"> Jac. 5., etc. Unde patet ab apostolis hunc morem esse traditum ut energumeni et alii ægroti ungantur oleo a pontifice consecrato.</span></p>
  </aside>

  <aside id="FN133">
    <p class="f"><a class="notebackref" href="#MK6_14"><span class="notemark">‡‡‡</span> 6:14</a> <span class="fk">Et audivit rex. </span><span class="ft"> ID. Lucas Luc. 9.: </span><span class="fk">Audivit Herodes tetrarcha omnia quæ fiebant, </span><span class="ft"> etc. Unde intelligendum, aut confirmatum eum ex aliorum verbis credendo dixisse, aut adhuc hæsitando, etc., usque ad non resurrexisse, sed sublevatum esse furtim credere maluerunt.</span></p>
  </aside>

  <aside id="FN134">
    <p class="f"><a class="notebackref" href="#MK6_17"><span class="notemark">§§§</span> 6:17</a> <span class="fk">Philippi fratris sui. </span><span class="ft"> BEDA. Vetus historia narrat Philippum majoris Herodis fuisse filium, et fratrem Herodis sub quo passus est Dominus, et duxisse Herodiadem, filiam Arethæ, et postea Aretham ortis simultatibus filiam suam tulisse, et Herodi inimico Philippi in dolorem ipsius nuptiis copulasse. Egesippus vel Josephus tamen longe aliter.</span></p>
  </aside>

  <aside id="FN135">
    <p class="f"><a class="notebackref" href="#MK6_18"><span class="notemark">*</span> 6:18</a> <span class="fk">Non licet tibi habere, </span><span class="ft"> etc. ID. Qui venerat in spiritu et virtute Eliæ, Herodem arguit et Herodiadem, sicut, etc., usque ad homo enim ad laborem nascitur, et sancti per mortem transeunt ad requiem.</span></p>
  </aside>

  <aside id="FN136">
    <p class="f"><a class="notebackref" href="#MK6_23"><span class="notemark">†</span> 6:23</a> <span class="fk">Et juravit. </span><span class="ft"> BEDA. Non excusatur a perjurio per juramentum. Ideo enim forte juravit, ut occasionem inveniret occidendi. Et si illa patris aut matris interitum postulasset, non utique concessisset Herodes.</span></p>
  </aside>

  <aside id="FN137">
    <p class="f"><a class="notebackref" href="#MK6_26"><span class="notemark">‡</span> 6:26</a> <span class="fk">Et contristatus, </span><span class="ft"> etc. ID. Consueto more Scripturæ contristatus, non re, sed multorum opinione. Sicut et ipse Joseph, etc., usque ad ut sub occasione pietatis impius fieret.</span></p>
  </aside>

  <aside id="FN138">
    <p class="f"><a class="notebackref" href="#MK6_27"><span class="notemark">§</span> 6:27</a> <span class="fk">Caput ejus in disco. </span><span class="ft"> ID. Caput legis quod est Christus, a corpore abscinditur, etc., usque ad Christus autem, qui est lux mundi, cum incipiunt crescere dies.</span></p>
  </aside>

  <aside id="FN139">
    <p class="f"><a class="notebackref" href="#MK6_29"><span class="notemark">**</span> 6:29</a> <span class="fk">Et tulerunt. </span><span class="ft"> ID. Josephus narrat Joannem vinctum, in castellum Macheronta adductum ibique truncatum. Ecclesiastica narrat historia, in Sebaste urbe Palæstinæ, quæ dicta est quondam Samaria. Tempore vero Juliani, etc., usque ad expurgato a sordibus templo Serapis ossa eadem ibi posuit, et basilicam in honore sancti Joannis consecravit.</span></p>
  </aside>

  <aside id="FN140">
    <p class="f"><a class="notebackref" href="#MK6_30"><span class="notemark">††</span> 6:30</a> <span class="fk">Et convenientes. </span><span class="ft"> HIER. Ad locum unde exeunt flumina redeunt. Deo gratias semper referunt super his quæ acceperunt. </span><span class="fk">Omnia. </span><span class="ft"> Non solum quæ ipsi egerant et docuerant apostoli Domino renuntiant, sed etiam quæ Joannes eis docentibus passus sit. Vel sui vel ejusdem Joannis discipuli, sicut Matthæus scribit.</span></p>
  </aside>

  <aside id="FN141">
    <p class="f"><a class="notebackref" href="#MK6_31"><span class="notemark">‡‡</span> 6:31</a> <span class="fk">Venite seorsum. </span><span class="ft"> BEDA. Non solum requisitionis causa, sed mystice significat quod, relicta Judæa, quæ, etc., usque ad venit seorsum, ducit quos eligit, ut inter male viventes mala non attendant, ut Loth in Sodomis, et Job in terra Hus, et Abdias in domo Achab. </span><span class="fk">Requiescite. </span><span class="ft"> Ut aves in ramis sinapis. Pusilla hic requies sanctis, longus labor: sed post dicitur illis ut requiescant a laboribus suis. </span><span class="fk">Erant enim, </span><span class="ft"> etc. HIER. In arca Nœ animalia quæ intus erant, foras mittebantur, et quæ foris erant, intus erumpebant. Sic in Ecclesia Judas, etc., usque ad tunc cessabit ventus et procella, Jesu sedente et regnante in navi, quæ est universalis Ecclesia.</span></p>
  </aside>

  <aside id="FN142">
    <p class="f"><a class="notebackref" href="#MK6_32"><span class="notemark">§§</span> 6:32</a> <span class="fk">Abierunt in deserto. </span><span class="ft"> BEDA. Petendo solitudinem fidem turbarum an se sequatur explorat, et exploratam digna mercede remunerat. Turbæ autem non jumentis, non vehiculis, sed proprio labore pedum, iter deserti arripiunt, et salutis desiderium ostendunt. Rursus ipse excipiendo fatigatos, docendo inscios, sanando ægrotos, recreando jejunos, quantum devotione credentium delectetur insinuat.</span></p>
  </aside>

  <aside id="FN143">
    <p class="f"><a class="notebackref" href="#MK6_33"><span class="notemark">***</span> 6:33</a> <span class="fk">Et pedestres. </span><span class="ft"> Nota quia non in aliam maris ripam sine Jordanis navigio pervenerunt. Sed transito aliquo freto vel stagno, proximos ejusdem regionis locos adierunt, quo etiam pedestres indigenæ pervenire potuerunt.</span></p>
  </aside>

  <aside id="FN144">
    <p class="f"><a class="notebackref" href="#MK6_34"><span class="notemark">†††</span> 6:34</a> <span class="fk">Et misertus est. </span><span class="ft"> BEDA. Quomodo misertus sit, Matthæus plenius exponit hoc modo: </span><span class="fk">Et misertus est eis, et curavit languores eorum. </span><span class="ft"> Hoc est enim pauperum et non habentium pastorem veraciter misereri, et viam veritatis aperire, et languidos curare et jejunos reficiendo ad laudem supernæ largitatis animare; quæ sequentia eum fecisse declarant.</span></p>
  </aside>

  <aside id="FN145">
    <p class="f"><a class="notebackref" href="#MK6_35"><span class="notemark">‡‡‡</span> 6:35</a> <span class="fk">Et cum jam hora. </span><span class="ft"> Die declinata Salvator turbas reficit, quia vel fine sæculi propinquante, vel cum sol justitiæ pro nobis occubuit, a diutina spiritalis inediæ sumus liberati fame. BEDA. Christum deserta gentium petentem multæ. fidelium catervæ relictis mœnibus priscæ conversationis, neglectoque variorum dogmatum præsidio, sequuntur, et cum primum notus in Judæa Deus, tunc exaltatus est super cœlos et super omnem terram gloria ejus.</span></p>
  </aside>

  <aside id="FN146">
    <p class="f"><a class="notebackref" href="#MK6_37"><span class="notemark">§§§</span> 6:37</a> <span class="fk">Date illis. </span><span class="ft"> Provocat apostolos ad fractionem panis, ut illis se non habere testantibus, magnitudino signi notesceret. Et insinuans, quia quotidie per eos jejuna corda sunt pascenda, cum eorum exemplis vel verbis ad amanda cœlestia suscitamur. Notandum, quod hoc panum miraculum Joannes scripturus præmisit, quod proximum esset Pascha. Matthæus et Marcus hoc, interfecto Joanne, continuo esse factum dicunt: unde colligitur Joannem imminente Pascha fuisse decollatum, et alio sequente Pascha crucifixum Dominum.</span></p>
  </aside>

  <aside id="FN147">
    <p class="f"><a class="notebackref" href="#MK6_38"><span class="notemark">*</span> 6:38</a> <span class="fk">Quinque. </span><span class="ft"> BEDA. Quinque panes, quinque Mosaicæ legis libri, quibus divinæ æternitatis cognitio, mundi creatio, cursus habentis sæculi, et vera Deo serviendi religio, etc., usque ad ad ultimum vero magno munere dat electis ut edant et bibant super mensam suam in regno suo.</span></p>
  </aside>

  <aside id="FN148">
    <p class="f"><a class="notebackref" href="#MK6_39"><span class="notemark">†</span> 6:39</a> <span class="fk">Secundum contubernia. </span><span class="ft"> ID. Diversi discubitus, distincti ordines ecclesiarum qui unam catholicam faciunt.</span></p>
  </aside>

  <aside id="FN149">
    <p class="f"><a class="notebackref" href="#MK6_40"><span class="notemark">‡</span> 6:40</a> <span class="fk">Per centenos et quinquagenos. </span><span class="ft"> Per quinquaginta jubilæi requies. Quinquagenarius autem bis ductus centum facit; et ideo utriusque quietis perfectionem significat, scilicet, corporis et mentis. Qui enim quiescit ab actibus pravis, requiem habet corporis. Qui autem a cogitationibus etiam perversis, requiem habet mentis. Bene autem super viride fenum discumbentes, Dei pascuntur alimentis, qui per studium abstinentiæ, calcatis illecebris carnis, audiendis implendisque verbis Dei operam impendunt. Ideo alii quinquageni, alii centeni, quia requiescitur prius a malo opere, ut post sit etiam requies in mente.</span></p>
  </aside>

  <aside id="FN150">
    <p class="f"><a class="notebackref" href="#MK6_41"><span class="notemark">§</span> 6:41</a> <span class="fk">Et acceptis. </span><span class="ft"> Non nova cibaria creat quia incarnatus, non alia quam quæ scripta erant prædicat: sed legem et prophetas mysteriis gravida esse demonstrat. </span><span class="fk">Fregit. </span><span class="ft"> Et ante turbas ponenda distribuit discipulis suis, quia sacramenta sanctis doctoribus, qui hæc toto orbe prædicent, patefecit.</span></p>
  </aside>

  <aside id="FN151">
    <p class="f"><a class="notebackref" href="#MK6_43"><span class="notemark">**</span> 6:43</a> <span class="fk">Et sustulerunt, </span><span class="ft"> etc. BEDA. Secretiora mysteria quæ rudes capere nequeunt, perfectiores diligenter inquirunt. Nam per cophinos, duodecim apostoli: et per apostolos sequentes doctores figurantur, foris despecti, intus salutaris cibi reliquiis ad alenda humilium corda cumulati. In cophinis enim servilia geruntur opera: sed ille eos panis fragmentorum implevit, qui infirma mundi, ut frangat vel confundat, elegit.</span></p>
  </aside>

  <aside id="FN152">
    <p class="f"><a class="notebackref" href="#MK6_44"><span class="notemark">††</span> 6:44</a> <span class="fk">Quinque millia. </span><span class="ft"> ID. Propter quinque sensus corporis. Hi Dominum secuti, significant eos qui in sæculari adhuc habitu positi, exterioribus quæ possident bene uti norunt. Qui recte quinque panibus aluntur: quia necesse est ut tales legalibus adhuc præceptis instruantur. Qui autem mundo omnino renuntiant, et quatuor sunt millia et septem panibus refecti, hoc est evangelica perfectione sublimes, et spirituali gratia intus eruditi.</span></p>
  </aside>

  <aside id="FN153">
    <p class="f"><a class="notebackref" href="#MK6_45"><span class="notemark">‡‡</span> 6:45</a> <span class="fk">Et statim cœgit. </span><span class="ft"> Exemplum dat nobis ut in omnibus bonis quæ agimus humani favoris retributionem vitemus: ne nos operatio virtutum ad concupiscentiam flectat temporalium. Quod ipse Dominus nobis insinuans, cum hi qui virtutes ejus admirabantur, regem eum facere vellent, fugit in montem orare. Crucifixoribus promptus occurrit, ut scilicet parati simus ad adversa toleranda, cauti ad blandimenta si arriserint, et ne nos, si affluant, emolliendo decipiant, crebris a Domino precibus imploremus. </span><span class="fk">Ad Bethsaidam. </span><span class="ft"> BEDA. Bethsaida civitas est in Galilæa Andreæ et Petri et Philippi prope stagnum Genesareth. Sed Marcus dicit, etc., usque ad quæ ambæ sunt civitates in Galilæa juxta stagnum Genesareth: quod etiam Tiberiadis a Tiberiade civitate sic vocatur.</span></p>
  </aside>

  <aside id="FN154">
    <p class="f"><a class="notebackref" href="#MK6_46"><span class="notemark">§§</span> 6:46</a> <span class="fk">Abiit in montem. </span><span class="ft"> ID. Bene orat qui Deum orando quærit, a terrenis ad superiora progrediens, verticem curiæ sublimioris ascendit. Qui de divitiis, etc., usque ad omnia quæ vult potest, quia advocatus et judex noster est; alterum pietatis officium, alterum potestatis insigne.</span></p>
  </aside>

  <aside id="FN155">
    <p class="f"><a class="notebackref" href="#MK6_47"><span class="notemark">***</span> 6:47</a> <span class="fk">Et ipse solus, </span><span class="ft"> etc. Qui aliquando omnino in periculis Ecclesiam deseruisse videtur; unde: </span><span class="fk">Ut quid, Domine, recessisti longe</span><span class="ft"> Psal. 10. etc. Sed quia differt auxilium, non aufert subsidium.</span></p>
  </aside>

  <aside id="FN156">
    <p class="f"><a class="notebackref" href="#MK6_48"><span class="notemark">†††</span> 6:48</a> <span class="fk">Et circa quartam. </span><span class="ft"> BEDA. Stationes et vigiliæ militares, horarum spatio dividuntur: patet ergo eos, etc., usque ad Lucifer namque tres horas noctis, id est, totam vigiliam matutinam illuminare dicitur. </span><span class="fk">Et volebat præterire eos. </span><span class="ft"> ID. Ut ad horam, scilicet, conturbati: sed continuo liberati, plus liberationis suæ miraculum stuperent, et ereptori suo, etc., usque ad Cum ambulaveris in igne, non combureris, et flamma non ardebit in te;</span></p>
  </aside>

  <aside id="FN157">
    <p class="f"><a class="notebackref" href="#MK6_49"><span class="notemark">‡‡‡</span> 6:49</a> <span class="fk">Putaverunt. </span><span class="ft"> BEDA. Adhuc hæretici putant phantasma esse, nec veram carnem de virgine assumpsisse. Theodorus enim, etc., usque ad et qualiter non infusis pedibus corporale pondus habentibus et materiale onus, deambulabat in humidam et instabilem substantiam.</span></p>
  </aside>

  <aside id="FN158">
    <p class="f"><a class="notebackref" href="#MK6_50"><span class="notemark">§§§</span> 6:50</a> <span class="fk">Nolite timere. </span><span class="ft"> Prima subventio est pellere timorem; secunda, tempestatem præsentiæ suæ virtute compescere. Nec mirum si Domino ascendente in navim cessat ventus: quia in quocunque corde per gratiam sui amoris adest, mox universa vitiorum et adversantis mundi et malignorum spirituum bella quiescunt.</span></p>
  </aside>

  <aside id="FN159">
    <p class="f"><a class="notebackref" href="#MK6_52"><span class="notemark">*</span> 6:52</a> <span class="fk">Non enim intellexerunt. </span><span class="ft"> BEDA. Miraculo panum, quod esset rerum conditor ostendit. Ambulando super undas, quod totum corpus habebat liberum ab omni gravedine peccati. Placando ventos et undas, quod elementis dominaretur ostendit. Sed carnales adhuc discipuli magnitudine quidem virtutum stupebant, sed divinæ majestatis veritatem non cognoscebant.</span></p>
  </aside>

  <aside id="FN160">
    <p class="f"><a class="notebackref" href="#MK6_54"><span class="notemark">†</span> 6:54</a> <span class="fk">Cognoverunt. </span><span class="ft"> Rumore, non facie vel magnitudine signorum: etiam vultu plurimis notus erat.</span></p>
  </aside>

  <aside id="FN161">
    <p class="f"><a class="notebackref" href="#MK6_56"><span class="notemark">‡</span> 6:56</a> <span class="fk">Fimbriam vestimenti. </span><span class="ft"> BEDA. Minimum mandatum quod qui transgressus fuerit, minimus vocabitur in regno cœlorum: vel assumptionem carnis per quam venimus ad Verbum Dei.</span></p>
  </aside>

  <aside id="FN162">
    <p class="f"><a class="notebackref" href="#MK7_1"><span class="notemark">*</span> 7:1</a> <span class="fk">Et conveniunt. </span><span class="ft"> ID. Patet quam vera sit confessio Domini ad Patrem qua dicitur: </span><span class="fk">Quia abscondisti hæc a sapientibus et prudentibus, et revelasti ea parvulis</span><span class="ft"> Matth. 11.. Indocti veniunt, infirmos adducunt, ut vel fimbriam ejus contingant, et ideo cupita salute patiuntur. Pharisæi vero et Scribæ, qui doctores populi esse debebant, non ad verbum audiendum, non quasi ad medicum, sed ad quæstionum pugnas concurrunt.</span></p>
  </aside>

  <aside id="FN163">
    <p class="f"><a class="notebackref" href="#MK7_2"><span class="notemark">†</span> 7:2</a> <span class="fk">Communibus manibus. </span><span class="ft"> HIERON. Immundis, vel communibus manibus communionem gentium significat. Munditia Pharisæorum sterilis est, communio apostolorum non tota extendit palmites suos usque ad mare. </span><span class="fk">Non lotis. </span><span class="ft"> De non lotis corporis manibus vituperant, cum in eorum operibus nihil immunditiæ inveniatur. Ipsi aqua exterius loti, conscientiæ livore intus sunt polluti.</span></p>
  </aside>

  <aside id="FN164">
    <p class="f"><a class="notebackref" href="#MK7_3"><span class="notemark">‡</span> 7:3</a> <span class="fk">Pharisæi. </span><span class="ft"> BEDA. Superstitiosa hominum traditio crebrius lavari, ob manducandum et hujusmodi. Sed necessaria doctrina veritatis eos jubet, qui panem vitæ qui de cœlo descendit manducare desiderant, crebro eleemosynarum, aliorumque justitiæ fructuum lamento sua opera purgare.</span></p>
  </aside>

  <aside id="FN165">
    <p class="f"><a class="notebackref" href="#MK7_4"><span class="notemark">§</span> 7:4</a> <span class="fk">Baptismata. </span><span class="ft"> Frustra vasorum baptismata servant, qui cordium suorum et corporum sordes negligunt. Non enim hoc de materialibus manibus dictum est, sed pro mentium emundatione, et operum castigatione, et animarum sanctimonia et salute.</span></p>
  </aside>

  <aside id="FN166">
    <p class="f"><a class="notebackref" href="#MK7_5"><span class="notemark">**</span> 7:5</a> <span class="fk">Quare discipuli tui, </span><span class="ft"> etc. Mira stultitia! Filium Dei arguunt, quia non servat præcepta hominum. Manus autem, id est, opera non corporis sed animæ lavandæ sunt, ut fiat in illis Verbum Dei.</span></p>
  </aside>

  <aside id="FN167">
    <p class="f"><a class="notebackref" href="#MK7_6"><span class="notemark">††</span> 7:6</a> <span class="fk">Bene prophetavit. </span><span class="ft"> HIERON. Latratum Pharisæorum reprimit furca rationis, id est, Moysi et Isaiæ increpatione, ut et nos hæreticos verbis Scripturæ vincere possimus.</span></p>
  </aside>

  <aside id="FN168">
    <p class="f"><a class="notebackref" href="#MK7_9"><span class="notemark">‡‡</span> 7:9</a> <span class="fk">Bene irritum. </span><span class="ft"> Falsam calumniam vera ratione confutat, quasi, Vos propter traditionem hominum præcepta Dei contemnitis et negligitis, quare ergo meos discipulos arguitis, qui jussa seniorum parvipendunt, ut custodiant mandata Dei?</span></p>
  </aside>

  <aside id="FN169">
    <p class="f"><a class="notebackref" href="#MK7_11"><span class="notemark">§§</span> 7:11</a> <span class="fk">Vos autem dicitis. </span><span class="ft"> BEDA. Consulens Dominus imbecillitati, vel ætatum vel penuriæ parentum, præcepit, etc., usque ad qui verus Pater est, oblatio Domini præponatur. </span><span class="fk">Tibi profuerit. </span><span class="ft"> ISID. In tuos usus consumitur, quod sacrilegium est. Vel interrogative. Quasi dicat: Proderit tibi? Non debet: Hoc metuentes patres afficiebantur inedia.</span></p>
  </aside>

  <aside id="FN170">
    <p class="f"><a class="notebackref" href="#MK7_15"><span class="notemark">***</span> 7:15</a> <span class="fk">Nihil est extra, </span><span class="ft"> etc. BEDA. Nec idolothytum in quantum cibus est, in quantum Dei creatura est, sed dæmoniorum invocatio hoc facit immundum. Unde: </span><span class="fk">Non potestis bibere calicem Domini et calicem dæmoniorum</span><span class="ft"> I Cor. 10.. Judæi se partem Dei jactant, communes cibos vocant, quibus omnes homines utuntur, ut ostrea, lepores, et hujusmodi animalia, quæ ungulam non findunt, nec ruminant, nec squamosa in piscibus sunt.</span></p>
  </aside>

  <aside id="FN171">
    <p class="f"><a class="notebackref" href="#MK7_18"><span class="notemark">†††</span> 7:18</a> <span class="fk">Et vos imprudentes. </span><span class="ft"> Corripiuntur, quia quæ per se patent, mystica putant. Ex quo advertimus vitiosum esse auditorem, qui obscura manifeste, aut manifeste dicta obscure vult intelligere.</span></p>
  </aside>

  <aside id="FN172">
    <p class="f"><a class="notebackref" href="#MK7_19"><span class="notemark">‡‡‡</span> 7:19</a> <span class="fk">Et in secessum. </span><span class="ft"> BEDA. Hinc calumniantur quidam hæretici, quod Dominus physicæ ignarus putet omnes cibos, etc., usque ad per occultos meatus (quos Græci poros vocant) ad inferiora dilabitur et in secessum vadit. AUG. Quædam sic accedunt ut etiam mutent et mutentur, sicut et ipse cibus amittens speciem suam, in corpus nostrum vertitur, et nos refecti in robur mutamur.</span></p>
  </aside>

  <aside id="FN173">
    <p class="f"><a class="notebackref" href="#MK7_21"><span class="notemark">§§§</span> 7:21</a> <span class="fk">De corde hominum. </span><span class="ft"> BEDA. Animæ locus principalis non juxta Platonem in cerebro, sed juxta Christum in corde est. Arguuntur etiam, etc., usque ad ut si pulchram mulierem nos crebro viderit inspicere, intelligit nos amare.</span></p>
  </aside>

  <aside id="FN174">
    <p class="f"><a class="notebackref" href="#MK7_24"><span class="notemark">*</span> 7:24</a> <span class="fk">Et inde surgens. </span><span class="ft"> Relictis Scribis et Pharisæis calumniatoribus, in partes Tyri et Sidonis secessit, ut Tyrios Sidoniosque curaret. </span><span class="fk">Neminem. </span><span class="ft"> BEDA. Quamvis latere non potuerit, non tamen factum est quod voluit. Sed exemplum, etc., usque ad ut filiam Syrophœnissæ a dæmonio liberaret et per fidem gentilis feminæ Scribarum et Pharisæorum perfidiam argueret.</span></p>
  </aside>

  <aside id="FN175">
    <p class="f"><a class="notebackref" href="#MK7_25"><span class="notemark">†</span> 7:25</a> <span class="fk">Mulier enim. </span><span class="ft"> Marcus dicit Dominum fuisse in domo, cum venit ad eum mulier. Matthæus dicit quod </span><span class="fk">clamat post nos</span><span class="ft"> Matth. 15.. Per quod innuit quod post ambulantem preces emiserit. Venit ergo ad eum mulier in domum, sed quia Matthæus ait: </span><span class="fk">Non respondit ei verbum, </span><span class="ft"> dedit intelligere quod ambo tacuerunt, et cum silentio ingressi sunt. Et ita cætera contexuntur, quæ in nullo dissentiunt. HIER. Mulier est mater nostra Romana Ecclesiæ. Nata, dæmoniaca occidentalis barbaries, cujus fides fecit de cane ovem. Micas intellectus quærit, non panem infractum litteræ cupit. BEDA. Mulier gentilis, sed cum fide ad Dominum veniens Ecclesiam significat de gentibus collectam, quæ pro filia, etc., usque ad qui priscas suæ perfidiæ mansiones relinquunt, atque in domum Dei, id est Ecclesiam, pia se devotione transferunt.</span></p>
  </aside>

  <aside id="FN176">
    <p class="f"><a class="notebackref" href="#MK7_27"><span class="notemark">‡</span> 7:27</a> <span class="fk">Sine prius saturari filios. </span><span class="ft"> Quasi dicat: Futurum est ut et vos gentes salutem consequamini: sed prius oportet Judæos, qui antiqua electione filii Dei nominantur, pane cœlesti refici, et sic tandem gentibus vitæ pabula ministrari. </span><span class="fk">Filiorum. </span><span class="ft"> BEDA. Mira conversio: nam Isræl quondam filius, nos canes. Pro diversitate fidei ordo nominum mutatur. De illis dicitur: </span><span class="fk">Circumdederunt me canes multi</span><span class="ft"> Psal. 21.. De nobis: </span><span class="fk">Alias oves habeo, quæ non sunt ex hoc ovili</span><span class="ft"> Joan. 10..</span></p>
  </aside>

  <aside id="FN177">
    <p class="f"><a class="notebackref" href="#MK7_28"><span class="notemark">§</span> 7:28</a> <span class="fk">De micis. </span><span class="ft"> Non integros cibos digna sum recipere, reliquiis catellorum contenta sum, ut sic veniam ad panem integrum. BEDA. </span><span class="fk">De micis, </span><span class="ft"> etc. Mensa, scriptura, unde: </span><span class="fk">Parasti in conspectu meo mensam, </span><span class="ft"> etc. Psal. 22.. Micæ puerorum, etc., usque ad ut ad speranda superna quæ a Domino promissa sunt præmia in cœlo, merito se humilitatis erigant.</span></p>
  </aside>

  <aside id="FN178">
    <p class="f"><a class="notebackref" href="#MK7_29"><span class="notemark">**</span> 7:29</a> <span class="fk">Propter hunc sermonem. </span><span class="ft"> BEDA. Hic datur exemplum catechizandi et baptizandi infantes, quia per fidem et confessionem parentum in baptismo liberantur a dæmonio parvuli, qui necdum per se sapere vel aliquid agere boni possunt aut mali.</span></p>
  </aside>

  <aside id="FN179">
    <p class="f"><a class="notebackref" href="#MK7_31"><span class="notemark">††</span> 7:31</a> <span class="fk">Tyri. </span><span class="ft"> HIERON. Tyrus angustia significans Judæam, cui Dominus: </span><span class="fk">Coangustatum est stratum et pallium breve, utrumque operire non potest, ut transferat se ad alias gentes</span><span class="ft"> Isai. 18.. </span><span class="fk">Sidonem. </span><span class="ft"> HIERON. Sidon, venatio, fera indomita, nostra regio vel natio est. </span><span class="fk">Decapoleos. </span><span class="ft"> BEDA. Regio decem urbium trans Jordanem ad Orientem. Quod autem dicitur: </span><span class="fk">Venit ad mare Galilææ inter medios fines Decapoleos, </span><span class="ft"> non ipsos eum intrasse significat, neque enim mare transnavigasse dicitur, sed usque ad mare venisse, atque ad locum qui medios fines Decapoleos longe trans mare positos respiciebat. HIERON. Salvator ad salvandas gentes ab apostolis deducitur, et docet quod adolescenti interroganti respondit: </span><span class="fk">Nosti mandata, hæc fac et vives</span><span class="ft"> Luc. 18..</span></p>
  </aside>

  <aside id="FN180">
    <p class="f"><a class="notebackref" href="#MK7_32"><span class="notemark">‡‡</span> 7:32</a> <span class="fk">Surdum et mutum. </span><span class="ft"> BEDA. Qui scilicet, nec aures verbis Dei audiendis, nec os pro loquendis aperit. Quales necesse est ut hi qui audire et loqui verbum Dei longo usu didicerunt, Domino sanandos offerant, ut eos quos humana fragilitas nequit, gratiæ dextera salvet. HIERON. Genus humanum tanquam unus homo varia peste absumptus in protoplasto, cæcatur dum videt, surdus fit dum audit, dum odorat emungitur, obmutescit dum loquitur, mancus fit dum manus erigit, incurvatur dum erigitur, hydropicus fit dum concupiscit, claudus dum progreditur, lepra suffunditur dum mundatur, dæmone impletur dum divinitatem appetit, moritur morte dum audacter excusat. </span><span class="fk">Et deprecabantur. </span><span class="ft"> Incarnationem Domini prophetæ et patriarchæ cupiebant.</span></p>
  </aside>

  <aside id="FN181">
    <p class="f"><a class="notebackref" href="#MK7_33"><span class="notemark">§§</span> 7:33</a> <span class="fk">Et apprehendens eum, </span><span class="ft"> etc. Seorsum a turbulentis cogitationibus et actibus inordinatis serminobusque incompositis educitur qui sanari meretur. Digiti qui in aures mittuntur, verba Spiritus sancti, de quo dicitur: </span><span class="fk">Digitus Dei est hic</span><span class="ft"> Exod. 8.. Et: </span><span class="fk">Opera digitorum tuorum sunt cœli</span><span class="ft"> Psal. 8.. </span><span class="fk">Tetigit linguam, </span><span class="ft"> etc. Spuma de carne Domini, divina sapientia, quæ solvit ignorantiam humani generis, ut dicat: Credo in Deum Patrem omnipotentem, etc. </span><span class="fk">Seorsum. </span><span class="ft"> BEDA. Prima salutis via est de turba educi. De turba educit Dominus infirmum, cum mentem peccatis, etc., usque ad exspuens ergo linguam muti ut loqui valeat, tangit, cum ora diu bruta ad verba sapientiæ proferenda contactu suæ pietatis informat.</span></p>
  </aside>

  <aside id="FN182">
    <p class="f"><a class="notebackref" href="#MK7_34"><span class="notemark">***</span> 7:34</a> <span class="fk">Et suscipiens, </span><span class="ft"> etc. HIERON. </span><span class="fk">Ingemuit. </span><span class="ft"> Gemere nos docuit, et in cœlum thesaurum nostri cordis erigere, quod per compunctionem cordis a frivola carnis lætitia purgatur, ut dicitur: </span><span class="fk">Rugiebam a gemitu cordis mei; Domine, ante te omne desiderium meum, </span><span class="ft"> etc. </span><span class="fk">Et ait illi: Ephpheta, quod est Adaperire. Corde creditur ad justitiam</span><span class="ft"> Rom. 10., etc. </span><span class="fk">Et statim apertæ, </span><span class="ft"> etc. Aures apertæ sunt ad hymnos et cantica et psalmos. Solvitur lingua, ut eructet verbum bonum, quod non possunt nec minæ nec verba cohibere vel prohibere. Unde Paulus: </span><span class="fk">Ego vinctus sum, sed verbum Dei non est alligatum in me</span><span class="ft"> I Tim. 2..</span></p>
  </aside>

  <aside id="FN183">
    <p class="f"><a class="notebackref" href="#MK7_35"><span class="notemark">†††</span> 7:35</a> <span class="fk">Et loquebatur recte. </span><span class="ft"> BEDA. Ille solus recte loquitur vel Dominum confitendo, vel aliis prædicando, cujus auditum ut cœlestibus possit auscultare et obsecundare mandatis divina gratia referat. Cujus linguam Dominus tactu sapientiæ, quæ ipse est, ad loquendum instruit. Hic talis dicere potest: </span><span class="fk">Domine, labia mea aperies</span><span class="ft"> Psal. 5., etc.</span></p>
  </aside>

  <aside id="FN184">
    <p class="f"><a class="notebackref" href="#MK7_36"><span class="notemark">‡‡‡</span> 7:36</a> <span class="fk">Et præcepit illis ne cui dicerent. </span><span class="ft"> Non in virtutibus gloriandum esse docuit, sed in cruce et in humiliatione. </span><span class="fk">Quanto autem eis, </span><span class="ft"> etc. Civitas in monte posita undique circumspecta abscondi non potest Matth. 15.: humilitas semper præcedit gloriam. </span><span class="fk">Adaperire. </span><span class="ft"> Ad aures proprie. Aures enim ad audiendum aperiendæ, lingua ut loqui possit erat solvenda. Unde sequitur: </span><span class="fk">Statim apertæ, </span><span class="ft"> etc. </span><span class="fk">Quanto autem eis præcipiebat, </span><span class="ft"> etc. Sciebat ille qui omnia novit antequam fiant, quod magis prædicarent, et hoc præcipiendo pigris voluit ostendere, quanto studiosius quantoque frequentius [ferventius] prædicare debeant, quibus jubet ut prædicarent: quando illi qui prohibentur tacere non poterant.</span></p>
  </aside>

  <aside id="FN185">
    <p class="f"><a class="notebackref" href="#MK8_2"><span class="notemark">*</span> 8:2</a> <span class="fk">Misereor super turbam. </span><span class="ft"> Quia verus homo miseretur et compatitur affectu humanæ fragilitatis. Quod de septem panibus et paucis pisciculis quatuor millia hominum satiavit, divinæ potentiæ opus est contra Eutichetis errorem. </span><span class="fk">Triduo sustinent. </span><span class="ft"> Quare triduo sustinerent Matthæus dicit sic Matth. 15.: </span><span class="fk">Et ascendens in montem sedebat ibi, et accesserunt ad eum, </span><span class="ft"> etc. Turba triduo Dominum sustinet propter sanationem infirmorum suorum, cum electi quique fide sanctæ Trinitatis lucidi Domino, pro suis suorumque peccatis, animæ peccantis, scilicet, languoribus instanter supplicant. Turba multa triduo Dominum sustinet, cum multitudo fidelium peccata sua per pœnitentiam declinans ad Dominum se in opere, in locutione et cogitatione convertit. BEDA. Hoc miraculo designatur, quod viam præsentis sæculi, aliter incolumes transire nequimus, alimento verbi sui Christus nos reficiat. Hoc vero typice, etc., usque ad ipse ab infimis delectationibus abstractam pane cœli reficit, atque ad appetitum supernæ suavitatis cibi spiritualis dato pignore accendit.</span></p>
  </aside>

  <aside id="FN186">
    <p class="f"><a class="notebackref" href="#MK8_3"><span class="notemark">†</span> 8:3</a> <span class="fk">Si dimisero eos. </span><span class="ft"> Quia conversi peccatores in præsentis vitæ via deficiunt, si in sua conscientia sine doctrinæ pabulis dimittantur. </span><span class="fk">De longe. </span><span class="ft"> Moraliter. Qui nihil carnalis corruptionis expertus, ad servitutem Dei festinat, de longinquo non venit; qui etiam nulla impudicitia, nullis flagitiis inquinatus, solum autem conjugium expertus, nec iste de longinquo. Alii post multa flagitia veniunt: et ideo de longinquo.</span></p>
  </aside>

  <aside id="FN187">
    <p class="f"><a class="notebackref" href="#MK8_5"><span class="notemark">‡</span> 8:5</a> <span class="fk">Septem. </span><span class="ft"> BEDA. Mysterium est Novi Testamenti, in quo septiformis Spiritus gratia plenius creditur et datur. Nec sunt panes hordeacei, sicut illi quinque de quibus quinque millia hominum satiata sunt, ne, sicut in lege, vitalis animæ alimentum corporalibus sacramentis tegeretur. Hordei enim medulla tenacissima tegitur palea. HIER. Septem panes, septem dona Spiritus sancti. Quatuor millia, annus Novi Testamenti cum quatuor temporibus. Septem sportæ, septem primæ Ecclesiæ. Fragmenta panum mystici intellectus primæ septimanæ sunt. Pisciculi benedicti: libri Novi Testamenti, quomodo piscis assi partem resurgens postulat, et piscem superpositum prunis discipulis in captura piscium porrigit.</span></p>
  </aside>

  <aside id="FN188">
    <p class="f"><a class="notebackref" href="#MK8_6"><span class="notemark">§</span> 8:6</a> <span class="fk">Super terram. </span><span class="ft"> BEDA. In refectione quinque panum turba supra fenum discubuit; quæ autem septem panibus reficienda est, super terram discumbere præcipitur: quia per legem carnis, etc., usque ad hic autem remota omni cupiditate carnali convivas Novi Testamenti spei permanentis firmamentum tanquam ipsius montis soliditas nullo feno interposito continet.</span></p>
  </aside>

  <aside id="FN189">
    <p class="f"><a class="notebackref" href="#MK8_7"><span class="notemark">**</span> 8:7</a> <span class="fk">Pisciculos. </span><span class="ft"> ID. Sanctos illius temporis, per quos eadem condita est Scriptura: vel quorum ipsa Scriptura, fidem, vitam et passiones continet; qui de fluctibus sæculi erepti, et divina benedictione consecrati refectionem nobis, ne in hujus mundi excursu deficiamus, vitæ suæ et mortis suæ exemplo præbuere.</span></p>
  </aside>

  <aside id="FN190">
    <p class="f"><a class="notebackref" href="#MK8_8"><span class="notemark">††</span> 8:8</a> <span class="fk">Manducaverunt. </span><span class="ft"> ID. Sunt multi qui quamvis omnia sua relinquere, et altiora hujus mundi nequeant implere, tamen esurientes et sitientes justitiam saturantur, cum audientes mandata Dei ad vitam perveniunt æternam. </span><span class="fk">Quod superaverat. </span><span class="ft"> ID. Altiora præcepta vel exhortamenta, et consilia, quæ generalis fidelium multitudo nequit attingere, sicut hic: </span><span class="fk">Si vis perfectus esse, vade et vende omnia quæ habes</span><span class="ft"> Matth. 19., etc. </span><span class="fk">Septem sportas. </span><span class="ft"> Septem sportæ, Spiritus sancti gratia septiformi repleti. Fiunt enim sportæ de junco, et palmarum foliis. Juncus nascitur super aquas, palma victorem coronat. Sancti quoque ne ab humore æternitatis arescant, in ipso vitæ fonte se collocant, et æternæ retributionis palmam exspectant.</span></p>
  </aside>

  <aside id="FN191">
    <p class="f"><a class="notebackref" href="#MK8_10"><span class="notemark">‡‡</span> 8:10</a> <span class="fk">Et statim. </span><span class="ft"> Pro hoc in Matthæo habemus: </span><span class="fk">Ascendit in naviculam, et venit in fines Magedan. </span><span class="ft"> Sed non est dubitandum eumdem locum esse sub utroque nomine. Nam plerique codices habent Magedan etiam secundum Marcum.</span></p>
  </aside>

  <aside id="FN192">
    <p class="f"><a class="notebackref" href="#MK8_11"><span class="notemark">§§</span> 8:11</a> <span class="fk">Quærentes, </span><span class="ft"> etc. Quasi ea quæ viderant, non fuissent signa. Sed quid quærant per hoc determinatur, de cœlo, vel in morem Eliæ ignem de sublimi, vel ad similitudinem Samuelis æstivo tempore mugire tonitrua, vel fulgura vel imbres, quasi non possent et hæc calumniari qui ea calumniabantur quæ oculis viderant, manu tangebant, utilitate sentiebant. Vel signa de cœlo, manna, ut qui paucis panibus multa hominum millia satiavit, nunc sicut Moyses manna cœlitus misso populum omnem passim reficiat. Unde Joannes post edulium panum turbas quæsisse dicit: </span><span class="fk">Quid operaris? Patres nostri manducaverunt </span><span class="fk">manna in deserto</span><span class="ft"> Joan. 6., etc.</span></p>
  </aside>

  <aside id="FN193">
    <p class="f"><a class="notebackref" href="#MK8_12"><span class="notemark">***</span> 8:12</a> <span class="fk">Si dabitur. </span><span class="ft"> AUG. De concordia evangelistarum. In Marco ita scriptum esse dicit: et signum non dabitur ei. BEDA. Generationi isti, id est tentantium Deum et contradicentium verbis ejus, non dabitur signum de cœlo, quod tentantes, etc., usque ad ad impositionem manuum apostolorum gratiam sancti Spiritus de cœlo plurimis credentibus infudit.</span></p>
  </aside>

  <aside id="FN194">
    <p class="f"><a class="notebackref" href="#MK8_13"><span class="notemark">†††</span> 8:13</a> <span class="fk">Ascendit navim. </span><span class="ft"> ID. Septem sportis modo impletis, statim ascenderunt in naviculam, et venerunt in fines Magedan, et ibi navigantibus dictum est quod caverent a fermento Pharisæorum et sadducæorum. Sed Scriptura dicit quod obliti sunt panes tollere, in quo ostenditur quod modicam curam carnis haberent intenti Domini præsentiæ.</span></p>
  </aside>

  <aside id="FN195">
    <p class="f"><a class="notebackref" href="#MK8_17"><span class="notemark">‡‡‡</span> 8:17</a> <span class="fk">Quid cogitatis. </span><span class="ft"> BEDA. Accepta occasione, docet quid significent quinque panes et septem, et pauci pisciculi, quinque millia hominum aut quatuor. Si enim fermentum Pharisæorum et Herodis traditiones perversas et hæretica significat dogmata, quare cibi quibus nutritus est populus Dei non veram doctrinam integramque significat?</span></p>
  </aside>

  <aside id="FN196">
    <p class="f"><a class="notebackref" href="#MK8_23"><span class="notemark">§§§</span> 8:23</a> <span class="fk">Ex exspuens. </span><span class="ft"> ID. Sputum ab intus a capite Domini procedit. Manus vero membra corporis exterius posita. Exspuens ergo in oculos cæci, manus suas imponit, ut videat: quia cæcitatem humani generis et per invisibilia divinæ pietatis dona et per ostensa a foris sacramenta assumpta humanitatis abstersit. Quem uno verbo totum simul curare poterat, paulatim curat, ut magnitudinem humanæ cæcitatis ostendat: et quæ vix et quasi per gradus ad lucem redeat, et gratiam suam nobis indicat, per quam singula perfectionis incrementa adjuvant.</span></p>
  </aside>

  <aside id="FN197">
    <p class="f"><a class="notebackref" href="#MK8_24"><span class="notemark">*</span> 8:24</a> <span class="fk">Video homines, </span><span class="ft"> etc. HIER. Omnes æstimat sibi superiores, se indignum judicans: ut David se vocari hominem, sed canem mortuum et pulicem unum. Primo autem, etc., usque ad huic Dominus secunda impositione manuum, lucem omnia clara videndi restituit: scilicet quid credendum, quomodo vivendum, quæ præmia sunt speranda.</span></p>
  </aside>

  <aside id="FN198">
    <p class="f"><a class="notebackref" href="#MK8_25"><span class="notemark">†</span> 8:25</a> <span class="fk">Deinde iterum, </span><span class="ft"> etc. HIER. Ut clare videret omnia, id est per opera visibilia invisibilia intelligeret, et quæ oculus non vidit, et clarum, animæ suæ statum post rubiginem peccati mundi cordis oculo contemplaretur. </span><span class="fk">Beati enim mundo corde, quoniam ipsi Deum videbunt</span><span class="ft"> Matth. 5..</span></p>
  </aside>

  <aside id="FN199">
    <p class="f"><a class="notebackref" href="#MK8_26"><span class="notemark">‡</span> 8:26</a> <span class="fk">Et misit. </span><span class="ft"> HIER. Ut videret in se quod ante non vidit. Non enim putat desperans homo de salute omnino posse se quod facere illuminatus per spem potest perficere. Mystice. Admonet Dominus omnes qui agnitione veritatis illustrantur, ut ad cor redeant, et quantum sibi donatum fuerat sollicita mente perpendant, et beneficiis Dei digna operatione respondeant. </span><span class="fk">Nemini dixeris. </span><span class="ft"> BEDA. Quod sanationem silere jubet, exemplum est suis, ne si miranda faciant, favorem quærant, sed divinis aspectibus sint placere contenti.</span></p>
  </aside>

  <aside id="FN200">
    <p class="f"><a class="notebackref" href="#MK8_27"><span class="notemark">§</span> 8:27</a> <span class="fk">Quem me dicunt? </span><span class="ft"> Pulchre primo sententiam hominum interrogat, ne confessio eorum vulgi opinione, sed veritatis agnitione videatur infirmata: ne sicut Herodes de auditis hæsitare putentur. Unde Petro secundum Matthæum dicit: </span><span class="fk">Caro et sanguis non revelavit tibi</span><span class="ft"> Matth. 16., id est doctrina hominum. </span><span class="fk">Homines. </span><span class="ft"> Pulchre qui hominum more diversam de Domino sententiam ferunt, homines dicuntur. Nam qui veritatem potentiæ ejus pia mente cognoscunt, non homines, sed dii appellari merentur. Unde dicit illis: </span><span class="fk">Vos vero, </span><span class="ft"> etc. Quasi dicat: Illi, homines, humana opinantes; sed vos, dii, quem me esse dicitis?</span></p>
  </aside>

  <aside id="FN201">
    <p class="f"><a class="notebackref" href="#MK8_29"><span class="notemark">**</span> 8:29</a> <span class="fk">Tu es Christus. </span><span class="ft"> BEDA. Omnia complectitur qui et naturam et nomen exprimit, in quo summa virtutum. Paulus dicit, etc., usque ad non licet tamen nescire generationis fidem.</span></p>
  </aside>

  <aside id="FN202">
    <p class="f"><a class="notebackref" href="#MK8_30"><span class="notemark">††</span> 8:30</a> <span class="fk">Et comminatus est. </span><span class="ft"> BEDA. Noluit se ante passionem et resurrectionem prædicari: quia completo sanguinis sacramento apostolis opportunius dicit: </span><span class="fk">Euntes docete omnes gentes, baptizantes eos in nomine Patris et Filii et Spiritus sancti</span><span class="ft"> Matth. 18.. Quia non prodesset eum publice prædicari, quem flagellatum sunt visuri, et crucifixum multa pati.</span></p>
  </aside>

  <aside id="FN203">
    <p class="f"><a class="notebackref" href="#MK8_31"><span class="notemark">‡‡</span> 8:31</a> <span class="fk">Quoniam oportet, </span><span class="ft"> etc. HIER. Sicut gubernator peritus tempestatem in tranquillitate præcavens, nautas paratos vult esse suos. Sicut alibi: </span><span class="fk">Si quis vult venire post me, abneget se</span><span class="ft"> Matth. 16., etc.</span></p>
  </aside>

  <aside id="FN204">
    <p class="f"><a class="notebackref" href="#MK8_32"><span class="notemark">§§</span> 8:32</a> <span class="fk">Et apprehendens. </span><span class="ft"> BEDA. Amantis affectu dicens: </span><span class="fk">Absit a te, Domine. </span><span class="ft"> Vel ut melius in Græco habetur: </span><span class="fk">Propitius esto, </span><span class="ft"> etc., usque ad apprehenditque eum in affectum suum, vel separatim ducit, ne præsentibus cæteris magistrum videatur arguere.</span></p>
  </aside>

  <aside id="FN205">
    <p class="f"><a class="notebackref" href="#MK8_33"><span class="notemark">***</span> 8:33</a> <span class="fk">Vade retro. </span><span class="ft"> ID. Multi putant quod non Petrus, sed adversarius Spiritus sit correctus, quo suggerente hoc Apostolus dicebat: Sed mihi error Apostoli de pietatis affectu veniens, nunquam incentivum videbitur diaboli. Diabolo dicitur: </span><span class="fk">Vade retro, Satanas. </span><span class="ft"> Petro: </span><span class="fk">Vade retro me, </span><span class="ft"> etc., id est sequere sententiam meam. </span><span class="fk">Quæ Dei sunt, </span><span class="ft"> etc. Mea est voluntas et Patris, ut pro salute hominum moriar: tu non vis granum frumenti in terram cadere, ut multum fructum afferat.</span></p>
  </aside>

  <aside id="FN206">
    <p class="f"><a class="notebackref" href="#MK8_34"><span class="notemark">†††</span> 8:34</a> <span class="fk">Si quis vult, </span><span class="ft"> etc. BEDA. Postquam mysterium suæ passionis et resurrectionis ostendit, hortatur omnes ad imitandum passionis exemplum, et omnibus salutem promittit animarum. Sed perfectioribus, quanta passurus quod a mortuis resurrecturus esset aperuit, formam tribuens prædicandi, ut scilicet, pro suo quisque modo instruatur, neque infirmis altiora committantur. </span><span class="fk">Deneget. </span><span class="ft"> Non valet apprehendere quod ultra ipsum est si nescierit mactare quod est. Nisi quis a semetipso deficiat, ad Deum, qui supra ipsum est, non appropinquat. </span><span class="fk">Tollat crucem. </span><span class="ft"> Vel per abstinentiam macerando corpus, vel per compassionem animum. De corpore dicit Paulus: </span><span class="fk">Castigo corpus meum, et in </span><span class="fk">servitutem redigo</span><span class="ft"> II Cor. 9., etc. Idem de compassione animi: </span><span class="fk">Quis infirmatur, et ego non infirmor? </span><span class="ft"> II Cor. 11.</span></p>
  </aside>

  <aside id="FN207">
    <p class="f"><a class="notebackref" href="#MK8_38"><span class="notemark">‡‡‡</span> 8:38</a> <span class="fk">Qui enim. </span><span class="ft"> BEDA. Duo tempora Ecclesia significat, aliud persecutionis, quando ponenda est anima; aliud pacis, quando frangenda sunt desideria terrena. </span><span class="fk">Qui enim me, </span><span class="ft"> etc. Quia multi avaritiam vineunt, labentia despiciunt, sed fidei rectitudinem quam habent verecundia impediti, non exprimunt voce. Addit: </span><span class="fk">Qui enim me, </span><span class="ft"> etc.</span></p>
  </aside>

  <aside id="FN208">
    <p class="f"><a class="notebackref" href="#MK8_39"><span class="notemark">§§§</span> 8:39</a> <span class="fk">Amen dico. </span><span class="ft"> BEDA. Cum de futura vita loqueretur, ideo necessarium fuit ut hoc promitteret de pœnitenti vita, ut rudes adhuc discipuli hac consolatione confortarentur, sicut de Judaico populo dicitur: </span><span class="fk">Dedit illis regiones gentium et labores populorum possederunt, ut custodiant justificationes ejus, et legem ejus requirant</span><span class="ft"> Psal. 104.. </span><span class="fk">Regnum Dei, </span><span class="ft"> etc. Id est, Ecclesiam contra mundi hujus gloriam erectam. Vel futuram in cœlis beatitudinem quam in monte viderunt. Quod pia provisione factum est, ut æternum gaudium, tametsi ad breve momentum prælibatum, ad adversa ferenda fortius animaret.</span></p>
  </aside>

  <aside id="FN209">
    <p class="f"><a class="notebackref" href="#MK9_1"><span class="notemark">*</span> 9:1</a> <span class="fk">Et post dies, </span><span class="ft"> etc. HIER. Post comminationem crucis resurrectionis gloria ostenditur, unde sequitur: </span><span class="fk">Et post dies, </span><span class="ft"> etc. Ut non timerent opprobria crucis, qui oculis suis viderant gloriam futuræ resurrectionis. BEDA. </span><span class="fk">Et post dies sex. </span><span class="ft"> Lucas: Factum est autem post hæc verba fere dies octo, etc., usque ad ne in octavo retributionis tempore ab irato judice corripiamur. </span><span class="fk">In montem excelsum. </span><span class="ft"> In montem ut oraret, etc., usque ad tunc æterna ejus visione merebuntur lætari. </span><span class="fk">Transfiguratus. </span><span class="ft"> Non veram substantiam carnis amisit, sed gloriam futuræ suæ, vel nostræ resurrectionis ostendit. Talis post judicium cunctis apparebit electis: in judicio, in forma servi et bonis et malis, ut impii quem sprevere, quem Judæi negavere, milites quem crucifixere, Pilatus Herodesque quem judicavere nequeant judicem agnoscere.</span></p>
  </aside>

  <aside id="FN210">
    <p class="f"><a class="notebackref" href="#MK9_2"><span class="notemark">†</span> 9:2</a> <span class="fk">Et vestimenta. </span><span class="ft"> Vestimenta Domini, sancti. Unde: </span><span class="fk">Qui in Christo baptizati estis Christum induistis</span><span class="ft"> Gal. 3.. Hæc Domino in mundo manente videbantur despecta, sed ipso montem petente novo candore refulgent. </span><span class="fk">Quia nunc quidem filii sumus Dei, sed nondum apparuit quid erimus. Cum ergo apparuerit, similes ei erimus, quia videbimus eum sicuti est</span><span class="ft"> I Joan. 3.. Unde subditur.</span></p>
  </aside>

  <aside id="FN211">
    <p class="f"><a class="notebackref" href="#MK9_3"><span class="notemark">‡</span> 9:3</a> <span class="fk">Et apparuit, </span><span class="ft"> etc. Moyses sanctus mortuus, Elias vivus in cœlum raptus, visi in majestate cum Domino (ut Lucas dicit) futuram in illo omnium sanctorum gloriam significant: qui tempore judicii vel vivi in carne reperientur vel mortui. </span><span class="fk">Elias cum. </span><span class="ft"> BEDA. Legislator et eximius prophetarum apparent: loquuntur cum Domino in carne vivente, ostendentes ipsum esse quem lex et prophetæ promiserunt; non in infimis, sed in monte cum illo, quia qui terrena desideria mente transeunt solvi majestatem Scripturæ sanctæ, quæ in Domino impleta est, perspiciunt.</span></p>
  </aside>

  <aside id="FN212">
    <p class="f"><a class="notebackref" href="#MK9_4"><span class="notemark">§</span> 9:4</a> <span class="fk">Rabbi. </span><span class="ft"> Quamvis stupefactus, etc., usque ad unum habentia tabernaculum, id est Ecclesiam Dei. </span><span class="fk">Bonum est. </span><span class="ft"> Multo ergo melius choris sanctorum interesse, Deitatis perfrui visione: si sic delectat humanitas Christi transfigurata, et duorum societas ad punctum ostensa.</span></p>
  </aside>

  <aside id="FN213">
    <p class="f"><a class="notebackref" href="#MK9_6"><span class="notemark">**</span> 9:6</a> <span class="fk">Nubes obumbrans. </span><span class="ft"> Unde quia quæsivit materiale tabernaculum, nubis accepit umbraculum, ut discat in resurrectione non tegmine domorum, sed Spiritus sancti sanctos esse protegendos. </span><span class="fk">Hic est. </span><span class="ft"> Quasi dicat: Hic vere est ille quem Moyses iste vobis promisit, etc., usque ad ipsaque illustrabitur gratia et in perpetuum protegetur.</span></p>
  </aside>

  <aside id="FN214">
    <p class="f"><a class="notebackref" href="#MK9_7"><span class="notemark">††</span> 9:7</a> <span class="fk">Et statim. </span><span class="ft"> BEDA. Cum fieret vox super Filium hominis, inventus est ipse solus. Quia cum manifestaverit seipsum electis, erit Deus omnia in omnibus: imo ipse cum suis unus per omnia Christus, id est, caput cum corpore splendebit, unde: </span><span class="fk">Nemo ascendit in cœlum, nisi qui descendit de cœlo, Filius hominis, qui est in cœlo</span><span class="ft"> Joan. 3..</span></p>
  </aside>

  <aside id="FN215">
    <p class="f"><a class="notebackref" href="#MK9_8"><span class="notemark">‡‡</span> 9:8</a> <span class="fk">Præcepit illis. </span><span class="ft"> Non vult gloriam regni futuri et triumphi quam in monte ostenderat publice prædicari: ne et incredibile esset pro magnitudine, et post tantam gloriam apud rudes animos sequens crux scandalum faceret.</span></p>
  </aside>

  <aside id="FN216">
    <p class="f"><a class="notebackref" href="#MK9_9"><span class="notemark">§§</span> 9:9</a> <span class="fk">Verbum continuerunt. </span><span class="ft"> HIER. Id est, cum absorpta mors fuerit in victoria, non erunt in memoria priora, cum abstulerit Dominus sordem filiæ Sion, auferens omnem lacrymam ab oculis sanctorum.</span></p>
  </aside>

  <aside id="FN217">
    <p class="f"><a class="notebackref" href="#MK9_10"><span class="notemark">***</span> 9:10</a> <span class="fk">Quid ergo. </span><span class="ft"> Tradunt scribæ, secundum Malachiam, quod Elias veniet ante adventum Salvatoris, et reducet corda patrum ad patres eorum, et restituet omnia in antiquum statum. Existimant ergo discipuli hanc adventus gloriam esse, quam viderant in monte, et dicunt: Si jam venisti in gloria, quare præcursor tuus non apparet? maxime quia vident recessisse Eliam.</span></p>
  </aside>

  <aside id="FN218">
    <p class="f"><a class="notebackref" href="#MK9_11"><span class="notemark">†††</span> 9:11</a> <span class="fk">Restituet, </span><span class="ft"> etc. Scilicet </span><span class="fk">convertet cor </span><span class="fk">patrum ad filios, et cor filiorum ad patres. </span><span class="ft"> Restituet enim morti quod debet et diu vivendo sustulit, unde addit: </span><span class="fk">Quomodo scriptum. </span><span class="ft"> Quasi dicat: Sicut de Christi passione prophetæ multifarie scripserunt: sic et Elias multa passurus est. Restituet ergo omnia. Primo, corda hominum illius temporis ad credendum in Christo, resistendum Antichristo. Deinde, ponet animam pro Christo.</span></p>
  </aside>

  <aside id="FN219">
    <p class="f"><a class="notebackref" href="#MK9_13"><span class="notemark">‡‡‡</span> 9:13</a> <span class="fk">Turbam magnam. </span><span class="ft"> HIER. Non est requies sub sole: semper occidit parvulos invidia, magnos percutiunt fulgura montes, alii discentes cum fide, alii invidentes cum fastu, ad Ecclesiam veniunt. </span><span class="fk">Conquirentes. </span><span class="ft"> BEDA. Quid conquirant Evangelista non dicit, sed potest intelligi de hoc quæstionem motam fuisse, quare discipuli dæmoniacum qui in medio erat, non possent liberare: hoc enim ex sequentibus concipi potest.</span></p>
  </aside>

  <aside id="FN220">
    <p class="f"><a class="notebackref" href="#MK9_15"><span class="notemark">§§§</span> 9:15</a> <span class="fk">Et interrogavit. </span><span class="ft"> ID. Nota quod loca rebus congruunt. In monte orat, transformatur, discipulis arcana suæ majestatis aperit, in imo a turba excipitur, miserorum fletu pulsatur. Sursum discipulis mysteria regni reserat, deorsum turbis peccata infidelitatis exprobrat. Sursum vocem Patris his qui audire poterant pandit, deorsum malos spiritus expellit. Nunc pro meritorum qualitate aliis ascendere, aliis non desistit descendere. </span><span class="fk">Et interrogavit. </span><span class="ft"> HIER. Scit et interrogat, ut confessio pariat salutem, et murmur cordis nostri sermonibus solvatur prius ut est: Dic iniquitates tuas prius, ut justificeris.</span></p>
  </aside>

  <aside id="FN221">
    <p class="f"><a class="notebackref" href="#MK9_17"><span class="notemark">*</span> 9:17</a> <span class="fk">Et dixi discipulis. </span><span class="ft"> Latenter culpam obliquat in discipulos, cum sæpe curatio non curantium, sed curandorum impediatur vitio.</span></p>
  </aside>

  <aside id="FN222">
    <p class="f"><a class="notebackref" href="#MK9_18"><span class="notemark">†</span> 9:18</a> <span class="fk">O generatio. </span><span class="ft"> Non homini irascitur, sed vitio. Non tædio affectuum hoc dicit, sed ut medicus ægro contra præcepta agenti. Et arguit per unum Judæos incredulitatis.</span></p>
  </aside>

  <aside id="FN223">
    <p class="f"><a class="notebackref" href="#MK9_19"><span class="notemark">‡</span> 9:19</a> <span class="fk">Statim spiritus. </span><span class="ft"> Quia dum post peccatum ad Dominum converti volumus, magis a diabolo impugnamur, ut vel excutiat virtutem, vel vindicet suam expulsionem.</span></p>
  </aside>

  <aside id="FN224">
    <p class="f"><a class="notebackref" href="#MK9_20"><span class="notemark">§</span> 9:20</a> <span class="fk">Ab infantia. </span><span class="ft"> HIER. Significat gentilem populum cui nativitate increvit cultus idolorum, ut stulte immolaret filios suos dæmoniis, unde sequitur:</span></p>
  </aside>

  <aside id="FN225">
    <p class="f"><a class="notebackref" href="#MK9_21"><span class="notemark">**</span> 9:21</a> <span class="fk">Et frequenter eum, </span><span class="ft"> etc. Alii enim ignem, alii aquam venerabantur. </span><span class="fk">Adjuva. </span><span class="ft"> HIER. Credulitas nostra, ut rostrata lingua infirma est, nisi innixa adjutorio Dei. Fides cum lacrymis optata vota capit, ut est: </span><span class="fk">Fiat tibi secundum fidem tuam</span><span class="ft"> Matth. 15..</span></p>
  </aside>

  <aside id="FN226">
    <p class="f"><a class="notebackref" href="#MK9_25"><span class="notemark">††</span> 9:25</a> <span class="fk">Discerpens, </span><span class="ft"> etc. HIER. Discerpit diabolus appropinquantes ad salutem, quod est ei esca dilecta, quos in ventrem suum trahere desiderat per terrores et damna, ut Job: </span><span class="fk">Factus, </span><span class="ft"> etc. ISID., RAB. etc. Sanatis enim dicitur: </span><span class="fk">Mortui enim estis, et vita vestra abscondita est cum Christo in Deo</span><span class="ft"> Col. 3.. Unde infirmitas Christianorum non est mors, sed mortis similitudo.</span></p>
  </aside>

  <aside id="FN227">
    <p class="f"><a class="notebackref" href="#MK9_28"><span class="notemark">‡‡</span> 9:28</a> <span class="fk">Hoc genus nonullo. </span><span class="ft"> HIER. Stultitia ad luxuriam carnis pertinet et jejunio sanatur. Ira et ignavia oratione depellitur. Medicina cujusque vulneris adhibenda est ei. Non sanat oculum quod calcaneum, jejunio passiones corporis, oratione sanantur pestes mentis.</span></p>
  </aside>

  <aside id="FN228">
    <p class="f"><a class="notebackref" href="#MK9_30"><span class="notemark">§§</span> 9:30</a> <span class="fk">Occident eum, </span><span class="ft"> etc. Prosperis miscet tristia, ut cum venerint, non impræmeditatis ferantur animis. Si contristat eos, quia occidendus est, debet lætificare quia die tertia resurrecturus est.</span></p>
  </aside>

  <aside id="FN229">
    <p class="f"><a class="notebackref" href="#MK9_31"><span class="notemark">***</span> 9:31</a> <span class="fk">Ignorabant. </span><span class="ft"> Non tam ingenii tarditate quam amore, quia Deum verum cognoverunt, moriturum credere nequibant. Et quia eis in figuris loqui consueverunt, horrentes ejus mortem, in his quoque eum loqui figurate putabant.</span></p>
  </aside>

  <aside id="FN230">
    <p class="f"><a class="notebackref" href="#MK9_32"><span class="notemark">†††</span> 9:32</a> <span class="fk">Capharnaum. </span><span class="ft"> HIER. Villa consolationis: congruit prædictæ sententiæ: </span><span class="fk">Occisus die tertia resurget</span><span class="ft"> Joan. 12.. Granum frumenti moritur, ut multiplicius colligatur: si non moritur, solum manet. </span><span class="fk">Quid in via, </span><span class="ft"> etc. In via tractabant de principatu: similis tractatio loco. Principatus enim vi ingreditur, sic deseritur, et dum tenetur labitur: et incertum in qua mansione, id est, in qua die finiatur; unde dicit: </span><span class="fk">Qui vult esse primus, </span><span class="ft"> etc.</span></p>
  </aside>

  <aside id="FN231">
    <p class="f"><a class="notebackref" href="#MK9_33"><span class="notemark">‡‡‡</span> 9:33</a> <span class="fk">Inter se disputaverunt. </span><span class="ft"> BEDA. Hinc exorta videtur disputatio, quia viderant Petrum et Jacobum et Joannem seorsum ductos in montem, et aliquod secretum ibi esse creditum eis, sed et Petro, sicut Matthæus dicit, claves regni cœlorum promissas, et Ecclesiam super petram fidei, a qua ipse nomen acceperit, ædificandam. Putabant ergo vel illos tres cæteris, vel omnibus Petrum esse prælatum.</span></p>
  </aside>

  <aside id="FN232">
    <p class="f"><a class="notebackref" href="#MK9_34"><span class="notemark">§§§</span> 9:34</a> <span class="fk">Et residens, </span><span class="ft"> etc. Illi euntes disputabant de principatu, et ipse sedens docet humilitatem. Principes enim laborant, humiles quiescunt. Desiderium gloriæ vult humilitate sanare, et primo simplici monet imperio, mox innocentiæ puerilis exemplo.</span></p>
  </aside>

  <aside id="FN233">
    <p class="f"><a class="notebackref" href="#MK9_35"><span class="notemark">*</span> 9:35</a> <span class="fk">Complexus. </span><span class="ft"> Significat humiles dignos esse suo complexu, qui jure possunt gloriari et dicere: </span><span class="fk">Læva ejus sub capite meo, et dextera illius amplexabitur me</span><span class="ft"> Cant. 2..</span></p>
  </aside>

  <aside id="FN234">
    <p class="f"><a class="notebackref" href="#MK9_36"><span class="notemark">†</span> 9:36</a> <span class="fk">Quisquis unum. </span><span class="ft"> Vel simpliciter pauperes Christi ab his qui velint esse majores, pro ejus honore ostendit esse recipiendos. Vel ipsos malitia parvulos esse suadet, ut tanquam parvuli simplices sint. </span><span class="fk">Et quicunque. </span><span class="ft"> Quia in pueris se recipi docebat, ut caput in membris, ne putaretur hoc solum esse quod videbatur, adjunxit: </span><span class="fk">Et quicunque me susceperit, </span><span class="ft"> etc.</span></p>
  </aside>

  <aside id="FN235">
    <p class="f"><a class="notebackref" href="#MK9_37"><span class="notemark">‡</span> 9:37</a> <span class="fk">Respondit illi. </span><span class="ft"> Quia dixerat: </span><span class="fk">Quisquis unum ex hujusmodi pueris receperit, me recipit, </span><span class="ft"> intelligit Joannes quod in nomine ejus eos non recipiant, qui non sincere ambulant; unde ait: </span><span class="fk">Magister, vidimus quemdam. </span><span class="ft"> Quasi dicat: Hic in nomine tuo non debet suscipi. </span><span class="fk">Et prohibuimus eum. </span><span class="ft"> Putavit eum excludendum a beneficio qui non utitur officio, sed docetur neminem a bono quod ex parte habet arcendum, sed ad hoc potius quod non habet provocandum: unde: </span><span class="fk">Nolite prohibere. </span></p>
  </aside>

  <aside id="FN236">
    <p class="f"><a class="notebackref" href="#MK9_38"><span class="notemark">§</span> 9:38</a> <span class="fk">Nolite prohibere. </span><span class="ft"> BEDA. Hinc Apostolus: </span><span class="fk">Sed sive occasione sive veritate Christus annuntietur, </span><span class="ft"> etc., usque ad detestari et prohibere debemus.</span></p>
  </aside>

  <aside id="FN237">
    <p class="f"><a class="notebackref" href="#MK9_41"><span class="notemark">**</span> 9:41</a> <span class="fk">Et quisquis scandalizaverit. </span><span class="ft"> Quanquam hoc generale sit, potest tamen secundum consequentiam sermonis contra apostolos dici, qui de primatu disputabant et eos quos ad fidem vocabant, exemplo suo perdere poterant. BEDA. Nota quod in bono opere nostro aliquando cavendum est scandalum proximi, aliquando pro nihilo habendum: in quantum sine peccato possumus, vitare proximorum scandalum debemus. Si autem pro veritate scandalum sumitur, utilius nasci permittitur quam veritas relinquatur. </span><span class="fk">Mola asinaria. </span><span class="ft"> HIER. Secundum morem provinciæ, etc., usque ad tolerabilior utcunque eum inferni pœna cruciaret.</span></p>
  </aside>

  <aside id="FN238">
    <p class="f"><a class="notebackref" href="#MK9_42"><span class="notemark">††</span> 9:42</a> <span class="fk">Et si scandalizaverit. </span><span class="ft"> Quia supra docuit, ne scandalizemus eos qui credunt in eum, admonet quantum debemus eos cavere qui scandalizant. Græce offendiculum vel ruina vel impactio pedis. Vel, ut alii, scrupulus. Ille ergo scandalizat fratrem qui ei dicto vel facto occasionem ruinæ præbet. </span><span class="fk">Manus tua. </span><span class="ft"> Amicus, cujus ope et consilio indigemus quotidie. Sed si hic lædere in causa animæ voluerit, excludendus est a nostra societate, ne si cum perdito in hac vita partem habere volumus, simul cum illo pereamus. </span><span class="fk">Quam duas manus. </span><span class="ft"> HIER. Duæ manus principatus, humilitas et superbia. Abscinde superbiam, tene humile principatum.</span></p>
  </aside>

  <aside id="FN239">
    <p class="f"><a class="notebackref" href="#MK9_43"><span class="notemark">‡‡</span> 9:43</a> <span class="fk">Ubi vermis. </span><span class="ft"> BEDA. Fetor vermium de corruptione carnis et sanguinis, ideoque caro recens sale conditur, ut exsiccato humore sanguineo, vermis esse nequeat. Caro ergo et sanguis vermes creant, quia delectatio carnalis cui condimentum continentiæ non resistit, pœnam luxuriosis generat æternam. Debemus ergo corpus continentiæ sale, et mentem condimento sapientiæ ab erroris et vitiorum labe castigare.</span></p>
  </aside>

  <aside id="FN240">
    <p class="f"><a class="notebackref" href="#MK9_48"><span class="notemark">§§</span> 9:48</a> <span class="fk">Omnis enim igne. </span><span class="ft"> Quia tertio mentionem fecit ignis et vermis, ostendit quomodo utrumque valeamus vitare. </span><span class="fk">Omnis enim igne, </span><span class="ft"> mire dictum est: Quod enim sale salitur, vermis putredinem arcet. Quod vero igne, id est, in igne, asperso sale carnem quoque consumit. Hæc secundum legem in hostiis fiebant quæ in altari cremabantur, ubi in omni victima et sacrificio sal offerri præceptum est. </span><span class="fk">Omnis victima sale salietur. </span><span class="ft"> Ille enim vere Domini victima est qui corpus et animam, etc., usque ad dilectos et proximos nobis abnegare. </span><span class="fk">Omnis victima sale salietur. </span><span class="ft"> HIER. Victima genus humanum, quod hic sapientiæ sale vel ratione salitur, dum corruptio sanguinis, custodia putredinis, et mater vermium hic consumitur, et post purgatorio igne examinabitur.</span></p>
  </aside>

  <aside id="FN241">
    <p class="f"><a class="notebackref" href="#MK9_49"><span class="notemark">***</span> 9:49</a> <span class="fk">Quod si sal, </span><span class="ft"> etc. Id est, si quis semel condimentis veritatis refectus ad apostasiam redierit: quo alio doctore corrigitur, qui eam quam gustavit sapientiam, vel adversis territus, vel prosperis illectus respuit? Unde: </span><span class="fk">Quis medebitur incantatori a serpente percusso? </span><span class="ft"> Eccli. 12. In hoc Judam et socios ejus significare creditur, qui phylargyria corruptus, et apostolatum perdere, et Dominum tradere non dubitavit. Quia autem sunt multi quos dum major scientia erigit, ab aliorum societate disjungit, et quo plus sapiunt, eo plus a concordiæ virtute desipiunt. subjungit: </span><span class="fk">Habete in vobis sal et pacem. </span><span class="ft"> BEDA. Habere sal sine pace, non virtutis est donum, sed damnationis argumentum. Quo enim quisque melius sapit, eo deterius delinquit.</span></p>
  </aside>

  <aside id="FN242">
    <p class="f"><a class="notebackref" href="#MK10_1"><span class="notemark">*</span> 10:1</a> <span class="fk">Et inde exsurgens. </span><span class="ft"> Hucusque ea quæ in Galilæa fecit et docuit: hinc narrat quæ in Judæa fecit, et docuit, et passus est. Et primo quæ trans Jordanem ad orientem: deinde quæ cis Jordanem, quando venit Jericho, et Bethaniam, et Jerusalem. Cum enim omnis Judæorum provincia generaliter ad distinctionem aliarum gentium Judæa dicta sit, specialius tamen meridiana plaga dicitur Judæa ad distinctionem Galilææ Decapolis, et cæterarum in eadem provincia regionum.</span></p>
  </aside>

  <aside id="FN243">
    <p class="f"><a class="notebackref" href="#MK10_2"><span class="notemark">†</span> 10:2</a> <span class="fk">Pharisæi interrogabant. </span><span class="ft"> Magna distantia inter turbas et Pharisæos. Hæ conveniunt, ut doceantur, et infirmi curentur, sicut Matthæus aperte dicit: Illi ut tentando decipiant. Has enim devotio pietatis: illos adducit stimulus livoris. </span><span class="fk">Si licet viro. </span><span class="ft"> BEDA. Cornuto syllogismo tentavit, etc., usque ad sed peccantium necessitate concessa est.</span></p>
  </aside>

  <aside id="FN244">
    <p class="f"><a class="notebackref" href="#MK10_5"><span class="notemark">‡</span> 10:5</a> <span class="fk">Ad duritiam cordis. </span><span class="ft"> ID. Nunquid Deus contrarius sibi est, etc., usque ad per odia et homicidia perseverare nuptiarum copulam.</span></p>
  </aside>

  <aside id="FN245">
    <p class="f"><a class="notebackref" href="#MK10_8"><span class="notemark">§</span> 10:8</a> <span class="fk">Et erunt, </span><span class="ft"> etc. Præmium nuptiarum est e duobus unam carnem fieri. Castitas juncta spiritui unus spiritus efficitur.</span></p>
  </aside>

  <aside id="FN246">
    <p class="f"><a class="notebackref" href="#MK10_9"><span class="notemark">**</span> 10:9</a> <span class="fk">Homo non separet. </span><span class="ft"> Desiderio secundæ uxoris. Deus separat: qui conjungit, quando ex consensu utriusque propter servitutem Dei (eo quod tempus breve sit), sic habent uxores quasi non habentes.</span></p>
  </aside>

  <aside id="FN247">
    <p class="f"><a class="notebackref" href="#MK10_10"><span class="notemark">††</span> 10:10</a> <span class="fk">Et in domo, </span><span class="ft"> etc. HIER. Non discipuli interrogaverunt prius, etc., usque ad ut panis cor hominis confirmet, ut est: </span><span class="fk">Si quis vult post me venire</span><span class="ft"> Luc. 9., etc.</span></p>
  </aside>

  <aside id="FN248">
    <p class="f"><a class="notebackref" href="#MK10_11"><span class="notemark">‡‡</span> 10:11</a> <span class="fk">Quicunque dimiserit. </span><span class="ft"> BEDA. Matthæus plenius: </span><span class="fk">Quicunque dimiserit uxorem suam, nisi ob fornicationem, et aliam duxerit, mæchatur</span><span class="ft"> Matth. 5.. Una ergo solummodo causa est carnalis, fornicatio: una spiritualis, timor Dei, ut uxor dimittatur, sicut multi religionis causa fecisse leguntur. Nulla autem causa est Dei lege præscripta, ut alia ducatur vivente ea quæ est relicta.</span></p>
  </aside>

  <aside id="FN249">
    <p class="f"><a class="notebackref" href="#MK10_13"><span class="notemark">§§</span> 10:13</a> <span class="fk">Discipuli autem comminabantur offerentibus. </span><span class="ft"> Non quia nollent eis et manu et voce Salvatoris benedici, sed nondum plenam fidem habentes putabant eum more hominum offerentium importunitate lassari.</span></p>
  </aside>

  <aside id="FN250">
    <p class="f"><a class="notebackref" href="#MK10_14"><span class="notemark">***</span> 10:14</a> <span class="fk">Talium enim est regnum Dei. </span><span class="ft"> Talium significanter dicit, non istorum. Quasi dicat: Mores regnant, non ætas. His promittitur regnum cœlorum qui similem habent simplicitatem et innocentiam, quibus congruit illud apostolis: </span><span class="fk">Nolite effici parvuli sensibus, sed malitia parvuli estote</span><span class="ft"> I Cor. 14..</span></p>
  </aside>

  <aside id="FN251">
    <p class="f"><a class="notebackref" href="#MK10_15"><span class="notemark">†††</span> 10:15</a> <span class="fk">Quisquis non receperit regnum. </span><span class="ft"> Qui non perseverat in ira, læsus non meminit, videns pulchram mulierem non concupiscit, non aliud habet in ore, aliud in corde. Quasi dicat: Si tales non fueritis, non intrabitis in regnum cœlorum. </span><span class="fk">Regnum Dei. </span><span class="ft"> Id est, doctrinam Evangelii sicut parvuli accipere jubemur, id est, sicut parvulus doctoribus non contradicit, rationes adversus eos non componit, sed fideliter suscipit, cum metu obtemperat et quiescit: ita et nos obediendo simpliciter, et sine omni contradictione verba Domini debemus suscipere.</span></p>
  </aside>

  <aside id="FN252">
    <p class="f"><a class="notebackref" href="#MK10_17"><span class="notemark">‡‡‡</span> 10:17</a> <span class="fk">Procurrens quidam genu. </span><span class="ft"> BEDA. Audierat, credo, iste a Domino tantum eos qui volunt parvulis esse similes introitu regni cœlestis esse dignos, et ideo certior esse desiderat, non per parabolas, sed aperte: quibus operum meritis vitam æternam consequi possit.</span></p>
  </aside>

  <aside id="FN253">
    <p class="f"><a class="notebackref" href="#MK10_18"><span class="notemark">§§§</span> 10:18</a> <span class="fk">Quid me dicis. </span><span class="ft"> ID. Quia magistrum vocaverat bonum, etc., usque ad sed absque Deo, nullum bonum esse testatur.</span></p>
  </aside>

  <aside id="FN254">
    <p class="f"><a class="notebackref" href="#MK10_19"><span class="notemark">*</span> 10:19</a> <span class="fk">Ne adulteres. </span><span class="ft"> ID. Hæc est puerilis innocentiæ castitas, quæ nobis imitanda proponitur, si regnum Dei intrare velimus. Notandum sane, quod justitia legis suo tempore custodita, non solum bona temporalia, sed etiam vitam conferebat æternam.</span></p>
  </aside>

  <aside id="FN255">
    <p class="f"><a class="notebackref" href="#MK10_20"><span class="notemark">†</span> 10:20</a> <span class="fk">Magister. </span><span class="ft"> ID. Non putandus est voto tentantis, etc., usque ad unde addit: </span><span class="fk">Vade, quæcunque habes vende, et da pauperibus</span><span class="ft"> Matth. 5., etc.</span></p>
  </aside>

  <aside id="FN256">
    <p class="f"><a class="notebackref" href="#MK10_21"><span class="notemark">‡</span> 10:21</a> <span class="fk">Et veni, sequere me. </span><span class="ft"> ID. Quasi dicat: Post contemptas divitias Salvatorem imitare, id est, relictis malis fac bona. Facilius saccus contemnitur quam concupiscentia vel voluptas.</span></p>
  </aside>

  <aside id="FN257">
    <p class="f"><a class="notebackref" href="#MK10_23"><span class="notemark">§</span> 10:23</a> <span class="fk">Quam difficile. </span><span class="ft"> ID. Qui multiplicandis divitiis incumbunt, etc., usque ad intrare possint regnum Dei.</span></p>
  </aside>

  <aside id="FN258">
    <p class="f"><a class="notebackref" href="#MK10_25"><span class="notemark">**</span> 10:25</a> <span class="fk">Facilius est camelum. </span><span class="ft"> Quomodo ergo in Evangelio Matthæus et Zachæus, et Joseph et in Veteri Testamento quam plurimi divites intravere? Forte quia divitias pro nihilo habuere vel ex toto contemnere didicerunt, unde David: </span><span class="fk">Unicus et pauper sum ego</span><span class="ft"> Psal. 24.. Et idem: </span><span class="fk">Divitiæ si affluant, nolite cor apponere</span><span class="ft"> Ibid. 61.. Non ait, nolite suscipere.</span></p>
  </aside>

  <aside id="FN259">
    <p class="f"><a class="notebackref" href="#MK10_26"><span class="notemark">††</span> 10:26</a> <span class="fk">Et quis potest. </span><span class="ft"> Cum plures sint pauperes quam divites, non hoc dixissent nisi in divitum numero intellexissent cunctos qui divitias adipisci vellent.</span></p>
  </aside>

  <aside id="FN260">
    <p class="f"><a class="notebackref" href="#MK10_27"><span class="notemark">‡‡</span> 10:27</a> <span class="fk">Apud Deum. </span><span class="ft"> Qui a cupiditate terrenorum ad charitatem æternorum convertere potest, et superbos facere humiles.</span></p>
  </aside>

  <aside id="FN261">
    <p class="f"><a class="notebackref" href="#MK10_28"><span class="notemark">§§</span> 10:28</a> <span class="fk">Ecce nos dimisimus. </span><span class="ft"> Grandis fiducia: piscator erat, dives non erat, victum manu et arte quærebat, et tamen confidenter dicit: </span><span class="fk">Ecce nos reliquimus omnia. Et secuti sumus. </span><span class="ft"> Quia non sufficit sic dimittere, jungit quod perfectum est, </span><span class="fk">et secuti sumus te. </span><span class="ft"> Quasi dicat: Fecimus quod jussisti: quid ergo dabis præmii?</span></p>
  </aside>

  <aside id="FN262">
    <p class="f"><a class="notebackref" href="#MK10_30"><span class="notemark">***</span> 10:30</a> <span class="fk">Centies tantum. </span><span class="ft"> BEDA. Hac occasione quidam Judaicam mille annorum fabulam post resurrectionem justorum dogmatizant, etc., usque ad patriæ cœlestis, quæ per dexteram significatur, omnium pariter electorum verissima dilectione fruuntur.</span></p>
  </aside>

  <aside id="FN263">
    <p class="f"><a class="notebackref" href="#MK10_31"><span class="notemark">†††</span> 10:31</a> <span class="fk">Multi autem. </span><span class="ft"> Quia multi incipiunt sed non perficiunt, terribilis sententia subditur: </span><span class="fk">Multi autem, </span><span class="ft"> etc. Latro in cruce confessor eodem die quo pro peccatis suis crucifixus est, gratia fidei cum Christo in paradiso gaudet. Quotidie quoque videmus multos laicos magis vitæ meritis excellere, et alios a prima ætate spirituali studio ferventes, ad extremum otio torpescere.</span></p>
  </aside>

  <aside id="FN264">
    <p class="f"><a class="notebackref" href="#MK10_32"><span class="notemark">‡‡‡</span> 10:32</a> <span class="fk">Et stupebant. </span><span class="ft"> Ideo scilicet quia meminerant quod se passurum multa a summis sacerdotibus et scribis prædixerat, et occidendum. Metuebant ergo ne vel ipsi cum eo occiderentur, vel ille, cujus vita et magisterio gaudebant, occideretur. </span><span class="fk">Et assument. </span><span class="ft"> BEDA. Prævidens discipulorum animos ex passione sua perturbandos, etc., usque ad locum mortis quasi intrepidus adit.</span></p>
  </aside>

  <aside id="FN265">
    <p class="f"><a class="notebackref" href="#MK10_35"><span class="notemark">§§§</span> 10:35</a> <span class="fk">Et accedunt. </span><span class="ft"> Audita resurrectione, immemores secundi adventus putant eum more hominum regnare. Matthæus dicit matrem postulasse, sed Marcus dicit ipsos, desiderium eorum volens aperire quorum consilio mater petebat.</span></p>
  </aside>

  <aside id="FN266">
    <p class="f"><a class="notebackref" href="#MK10_38"><span class="notemark">*</span> 10:38</a> <span class="fk">Aut baptismo. </span><span class="ft"> Idem quod calix. Unde alibi de passione sua dicit: </span><span class="fk">Baptismo habeo baptizari: et quomodo coarctor usque dum perficiatur. </span></p>
  </aside>

  <aside id="FN267">
    <p class="f"><a class="notebackref" href="#MK10_39"><span class="notemark">†</span> 10:39</a> <span class="fk">Calicem quidem. </span><span class="ft"> BED. Jacobus ab Herode capite truncatur, Joannes in ferventis olei dolium missus. Inde ad coronam martyrii athleta Christi processit, statimque in Pathmos relegatus. Itaque et martyrio animo non defuit, et calicem confessionis bibit quem biberunt in camino tres pueri, licet persecutor sanguinem non fuderit.</span></p>
  </aside>

  <aside id="FN268">
    <p class="f"><a class="notebackref" href="#MK10_40"><span class="notemark">‡</span> 10:40</a> <span class="fk">Sedere autem. </span><span class="ft"> Quasi, Vultis ut hoc tribuam vobis? Sed regnum cœlorum non est dantis, sed accipientis. </span><span class="fk">Non enim personarum acceptio est apud Deum</span><span class="ft"> Act. 10., sed quicunque dignus fuerit, accipiet quod non personæ sed vitæ paratum. </span><span class="fk">Vobis. </span><span class="ft"> Adhuc superbis, quasi dicat: Si vultis accipere, nolite esse quod estis: aliis paratum est, et vos alii estote, et vobis paratum est, quod est, prius humiliamini qui jam vultis exaltari.</span></p>
  </aside>

  <aside id="FN269">
    <p class="f"><a class="notebackref" href="#MK10_41"><span class="notemark">§</span> 10:41</a> <span class="fk">Indignati sunt. </span><span class="ft"> Non de matre, sed de filiis, qui ignorantes mensuram suam immodica cupiditate ardebant.</span></p>
  </aside>

  <aside id="FN270">
    <p class="f"><a class="notebackref" href="#MK10_42"><span class="notemark">**</span> 10:42</a> <span class="fk">Jesus autem vocans eos. </span><span class="ft"> Humilis magister, et pius et mitis, nec cupiditatis immodicæ duos arguit, nec decem indignationis increpat et livoris, sed docet majorem esse qui minor fuerit, et dominum qui servus sit. Frustra igitur, aut illi ad majora suspirant aut hi super desiderio eorum dolent, cum ad summitatem virtutum non potentia sed humilitas ducat. Suis denique proponit exemplum, ut si dicta parvipenderent, ad opera erubescerent. </span><span class="fk">Nam et Filius hominis, etc. </span></p>
  </aside>

  <aside id="FN271">
    <p class="f"><a class="notebackref" href="#MK10_46"><span class="notemark">††</span> 10:46</a> <span class="fk">Et veniunt Jericho. </span><span class="ft"> HIER. Jericho luna vel anathema, quod congruit appropinquanti passioni. Defectus carnis Christi, præparatio est cœlestis Jerusalem, unde Jericho deserentes, Jerusalem, id est visioni pacis, appropinquant. </span><span class="fk">Et proficiscente eo. </span><span class="ft"> BEDA. Quia ascendente ad cœlos Domino et fidelibus sequentibus, etc., usque ad eosque ad illuminationem omnium populorum in mundum dispersit. </span><span class="fk">Bartimæus cæcus. </span><span class="ft"> HIER. Cæcitas Judæorum quæ illustrabitur in fine in adventu Eliæ et Enoch.</span></p>
  </aside>

  <aside id="FN272">
    <p class="f"><a class="notebackref" href="#MK10_47"><span class="notemark">‡‡</span> 10:47</a> <span class="fk">Qui cum audisset. </span><span class="ft"> Populus gentium audita fama Christi, cujus particeps quærebat fieri, contradicebant multi, primo Judæi post etiam gentiles, ne illuminandus sanandusque mundus Christum invocaret, nec tamen ad vitam præordinatos æternam poterat impugnantium furor prohibere. </span><span class="fk">Fili David. </span><span class="ft"> HIER. Per merita patriarcharum illuminatur Judaicus populus, cui adest misericors Deus et miserator illuminans cæcos et erigens elisos.</span></p>
  </aside>

  <aside id="FN273">
    <p class="f"><a class="notebackref" href="#MK10_48"><span class="notemark">§§</span> 10:48</a> <span class="fk">At illo multo magis. </span><span class="ft"> Ingravescente bello vitiorum, manus levandæ sunt ad lapidem adjutorii cum clamore, id est, ad Jesum. HIER. Conveniens ordo salutis, etc., usque ad apostolos in altis considerans.</span></p>
  </aside>

  <aside id="FN274">
    <p class="f"><a class="notebackref" href="#MK10_49"><span class="notemark">***</span> 10:49</a> <span class="fk">Et vocant cæcum. </span><span class="ft"> BEDA. Allegorice, cæcum clamantem Dominus vocat, dum populo gentium scientiam veritatis desideranti, per sanctos prædicatores verbum fidei committit. Qui vocantes cæcum animæquiorem esse et surgere, ad eumque venire, præcipiunt, cum prædicando spem salutis habere, de vitiorum torpore surgere, atque ad virtutum studia quibus illuminari mereatur, accingi jubent quasi dicat: </span><span class="fk">Accedite ad eum et illuminamini</span><span class="ft"> Psal. 33.. </span><span class="fk">Et, surge qui dormis</span><span class="ft"> Ephes. 5., etc.</span></p>
  </aside>

  <aside id="FN275">
    <p class="f"><a class="notebackref" href="#MK10_50"><span class="notemark">†††</span> 10:50</a> <span class="fk">Qui, projecto vestimento suo. </span><span class="ft"> Id est, abjectis mundi curis, expedito mentis gressu ad datorem lucis properat. </span><span class="fk">Exsiliens. </span><span class="ft"> Promptam voluntatem completione desiderii remunerat, unde: </span><span class="fk">Quodcunque petieritis in oratione credentes accipietis. </span></p>
  </aside>

  <aside id="FN276">
    <p class="f"><a class="notebackref" href="#MK10_51"><span class="notemark">‡‡‡</span> 10:51</a> <span class="fk">Rabboni, et videam. </span><span class="ft"> Non aurum quærit, sed lumen. Cæcus enim divitias habere potest, sed non videt quod habet. Exemplo hujus non falsas divitias quæramus, sed lucem quam cum solis angelis videre possumus ad quam via fides est. Unde illuminato cæco dicitur: </span><span class="fk">Vade, fides tua salvum te fecit. </span></p>
  </aside>

  <aside id="FN277">
    <p class="f"><a class="notebackref" href="#MK10_52"><span class="notemark">§§§</span> 10:52</a> <span class="fk">Vidit et sequebatur. </span><span class="ft"> BEDA. Videt et sequitur qui quod bene intelligit operatur. Sequi, imitari. Unde: </span><span class="fk">Si quis mihi ministrat, me sequatur</span><span class="ft"> Joan. 12.. </span><span class="fk">In via. </span><span class="ft"> Consideremus qua via graditur, et sequamur per humilitatem, per labores. Via quæ dicit: </span><span class="fk">Ego sum via, veritas et vita</span><span class="ft"> Joan. 14.. Hæc est via angusta quæ ducit ad ardua, Hierosolymæ et Bethaniæ ad montem Olivarum, qui est mons luminis et consolationis.</span></p>
  </aside>

  <aside id="FN278">
    <p class="f"><a class="notebackref" href="#MK11_1"><span class="notemark">*</span> 11:1</a> <span class="fk">Bethaniæ. </span><span class="ft"> BEDA. Bethania villa sive civitas in latere montis Oliveti, etc., usque ad duos propter veritatis scientiam et operis munditiam. </span><span class="fk">Duos ex discipulis. </span><span class="ft"> HIER. Bini vocantur, bini mittuntur, etc., usque ad inter duo cherubim Dominum cognoscant, spiritu mente psallentes.</span></p>
  </aside>

  <aside id="FN279">
    <p class="f"><a class="notebackref" href="#MK11_2"><span class="notemark">†</span> 11:2</a> <span class="fk">Et statim. </span><span class="ft"> BEDA. Intrœuntes mundum prædicatores invenerunt populum nationum, etc., usque ad qui autem mundus et sanctus est, solius Dei est.</span></p>
  </aside>

  <aside id="FN280">
    <p class="f"><a class="notebackref" href="#MK11_4"><span class="notemark">‡</span> 11:4</a> <span class="fk">Pullum ligatum. </span><span class="ft"> HIER. Pullus ligatus et indomitus, quem solvunt et domant, populus gentilis est. Ante januam fidei, cum vinculis peccatorum suorum in bivio stat: in libertate arbitrii dubitat inter mortem et vitam.</span></p>
  </aside>

  <aside id="FN281">
    <p class="f"><a class="notebackref" href="#MK11_6"><span class="notemark">§</span> 11:6</a> <span class="fk">Et dimiserunt. </span><span class="ft"> BEDA. Qui in solvendo contradicebant, etc., usque ad quo Christo sessore fiant digna operiunt.</span></p>
  </aside>

  <aside id="FN282">
    <p class="f"><a class="notebackref" href="#MK11_7"><span class="notemark">**</span> 11:7</a> <span class="fk">Et sedit. </span><span class="ft"> HIER. Cœpit regnare ut non regnet peccatum in mortali vel lasciva carne: sed justitia et pax et gaudium in Spiritu sancto.</span></p>
  </aside>

  <aside id="FN283">
    <p class="f"><a class="notebackref" href="#MK11_8"><span class="notemark">††</span> 11:8</a> <span class="fk">Multi autem straverunt. </span><span class="ft"> Quia multi martyres se propriæ carnis amictu exuentes, simplicioribus viam suo sanguine parant, ut inoffensi ad supernam civitatem, ad quam ducit Jesus, incedant. HIER. </span><span class="fk">Multi, </span><span class="ft"> etc. Pedes sunt extremi quos ad jungendum constituit Apostolus, qui etsi non sunt dorsum in quo sedit Dominus, tamen cum militibus a Joanne instruuntur. </span><span class="fk">Alii autem. </span><span class="ft"> ID. Justi ut palma florebunt, angusti in radicibus, lati in floribus et fructibus: quoniam bonus odor Christi sunt, et sternunt viam mandatorum Dei bona fama. BEDA. Alii autem frondes vel ramos de arboribus cædunt, qui in doctrina veritatis verba et sententias Patrum de eorum excerpunt libris. Et hæc in via Dei ad animum auditoris venientis humili prædicatione submittunt.</span></p>
  </aside>

  <aside id="FN284">
    <p class="f"><a class="notebackref" href="#MK11_9"><span class="notemark">‡‡</span> 11:9</a> <span class="fk">Et qui præibant. </span><span class="ft"> Præcessit Judaicus populus, secutus est gentilis. Et quia omnes qui fideles sunt vel fuerunt in Christum crediderunt et credunt, et qui præeunt, et qui sequuntur, hosanna clamant: quod Salva nos, Latine dicitur: ab ipso enim omnes priores etiam salutem quæsierunt.</span></p>
  </aside>

  <aside id="FN285">
    <p class="f"><a class="notebackref" href="#MK11_10"><span class="notemark">§§</span> 11:10</a> <span class="fk">Benedictus qui venit. </span><span class="ft"> Quoniam una fides, una spes omnium. Illi exspectabant et venturum credebant, et nos venisse credimus. BEDA. Per hoc quod jungitur: hosanna in excelsis: quod est salus, significat quod adventum Christi non solum hominum salus est, sed totius mundi terrena jungens cœlestibus, ut </span><span class="fk">ei omne genu flectatur, cœlestium, terrestrium et infernorum</span><span class="ft"> Philip. 2.. HIER. Hoc Gabrieli consonat: qui ait: </span><span class="fk">Hic erit </span><span class="fk">magnus, et filius Altissimi vocabitur, </span><span class="ft"> etc., usque ad per ipsum verbum obsecrationis.</span></p>
  </aside>

  <aside id="FN286">
    <p class="f"><a class="notebackref" href="#MK11_11"><span class="notemark">***</span> 11:11</a> <span class="fk">Et introivit. </span><span class="ft"> ID. Jam appropinquante passione in loco passioni præfinito ante sæcula vult esse, etc., usque ad jam sacramentum beatæ immolationis inchoavit. </span><span class="fk">In templum. </span><span class="ft"> Exemplum dedit nobis, ut quocunque veniremus, primum ad domum orationis si ibi sit divertamus: et cum nos per orationis studium Deo commendaverimus, ad ea propter quæ venimus agenda secedamus. </span><span class="fk">Et circumspectis, </span><span class="ft"> etc. Non semel hoc fecit, sed per omnes quinque dies. Per diem in templo docebat, noctibus exiens in monte Oliveti morabatur, sicut Lucas ait. Docendo enim incredulis officium correctionis sedulus impendebat, manendo apud fideles gratiam benignitatis propitius exhibebat. </span><span class="fk">Cumque vidisset. </span><span class="ft"> BEDA. Sicut per parabolas loquitur, ita facit, etc., usque ad miracula faciendo, et non invenit: ideo damnavit.</span></p>
  </aside>

  <aside id="FN287">
    <p class="f"><a class="notebackref" href="#MK11_14"><span class="notemark">†††</span> 11:14</a> <span class="fk">Jam non amplius. </span><span class="ft"> ID. Tu quoque si non vis audire in judicio a Christo, </span><span class="fk">Discedite a me, mali, in ignem æternum, quia esurivi et non dedistis mihi, manducandum</span><span class="ft"> Matth. 25., arbor sterilis esse caveto, sed potius Christo pauperi et esurienti fructum pietatis quo indiget offer.</span></p>
  </aside>

  <aside id="FN288">
    <p class="f"><a class="notebackref" href="#MK11_15"><span class="notemark">‡‡‡</span> 11:15</a> <span class="fk">Cœpit ejicere. </span><span class="ft"> In ipsa re ostendit quod per figuram in ficu fecit. Ficus enim non peccavit si ante tempus fructum non habuit, sed sacerdotes. </span><span class="fk">Vendentes. </span><span class="ft"> BEDA. Ea scilicet quæ qui de longinquo venerunt ab indigenis offerenda emebant, etc., usque ad semper privantur sacerdotio.</span></p>
  </aside>

  <aside id="FN289">
    <p class="f"><a class="notebackref" href="#MK11_16"><span class="notemark">§§§</span> 11:16</a> <span class="fk">Et non sinebat. </span><span class="ft"> Futuri judicii exemplum præmittit, quando omnes reprobos ab Ecclesia repellit: et ne ultra ad eam turbandam intrent æterno verbere compescit. </span><span class="fk">Vos autem fecistis. </span><span class="ft"> Ad hoc enim in templo erant, ut vel non dantes corporaliter persequerentur, vel dantes spiritualiter necarent. Templum et domus Dei mens est et conscientia fidelium, quæ in læsione proximi perversas cogitationes profert, quasi in spelunca latrones resident, et simpliciter gradientes interficiunt: et sic mens jam non domus Dei, sed spelunca est latronum.</span></p>
  </aside>

  <aside id="FN290">
    <p class="f"><a class="notebackref" href="#MK11_20"><span class="notemark">*</span> 11:20</a> <span class="fk">Aridam factam. </span><span class="ft"> BEDA. A radicibus arefacta est ficus, ut ostenderetur gens impia non ad tempus, vel ex parte corripienda externorum incursibus, et per pœnitentiam liberanda, sicut sæpe factum est, sed omni et æterna damnatione ferienda. Aliter. Arefacta est a radicibus, ut ostendatur non solum humano extrinsecus, sed divino intus favore funditus destituenda: nam et vitam perdidit in cœlis et patriam in terris.</span></p>
  </aside>

  <aside id="FN291">
    <p class="f"><a class="notebackref" href="#MK11_21"><span class="notemark">†</span> 11:21</a> <span class="fk">Recordatus Petrus. </span><span class="ft"> Petrus agnoscit aridam, et abscissam radicem cui succedit oliva pulcherrima fructifera vocata a Domino. Unde sequitur: </span><span class="fk">Amen, dico vobis, </span><span class="ft"> etc.</span></p>
  </aside>

  <aside id="FN292">
    <p class="f"><a class="notebackref" href="#MK11_23"><span class="notemark">‡</span> 11:23</a> <span class="fk">Quicunque dixerit. </span><span class="ft"> BEDA. Solent quidam dicere, quod nostri nondum plenam fidem habuerunt, etc., usque ad quanto a piorum læsione se expulsum gemit. HIER. Sed hoc factum est: quando dixerunt apostoli: </span><span class="fk">Digne transferimur ad gentes, quia vos indignos judicatis</span><span class="ft"> Matth. 21.. BEDA. Notanda est distinctio deprecantium, etc., usque ad si tamen in se peccantibus primo dimittunt.</span></p>
  </aside>

  <aside id="FN293">
    <p class="f"><a class="notebackref" href="#MK11_25"><span class="notemark">§</span> 11:25</a> <span class="fk">Et cum stabitis. </span><span class="ft"> HIER. Marcus suo more, septem versus orationis Dominicæ una oratione comprehendit. Is namque cui dimissa sunt omnia, quid amplius rogabit, nisi quod perseveret in eo quod obtinuit?</span></p>
  </aside>

  <aside id="FN294">
    <p class="f"><a class="notebackref" href="#MK11_28"><span class="notemark">**</span> 11:28</a> <span class="fk">In qua potestate. </span><span class="ft"> De Dei dubitant potestate, et volunt subintelligi diaboli esse quod facit.</span></p>
  </aside>

  <aside id="FN295">
    <p class="f"><a class="notebackref" href="#MK11_29"><span class="notemark">††</span> 11:29</a> <span class="fk">Interrogabo. </span><span class="ft"> Poterat aperta responsione calumniam tentatorum confutare: sed prudenter interrogat, ut vel silentio suo vel sententia condemnentur.</span></p>
  </aside>

  <aside id="FN296">
    <p class="f"><a class="notebackref" href="#MK11_31"><span class="notemark">‡‡</span> 11:31</a> <span class="fk">Si dixerimus. </span><span class="ft"> HIER. De lucerna mundi obscurantur, unde dicit: </span><span class="fk">Paravi lucernam Christo meo: inimicos ejus induam confusione</span><span class="ft"> Psal. 131.. </span><span class="fk">Quare ergo, </span><span class="ft"> etc. Quasi dicat: Quem confitemini de cœlo habuisse prophetiam, mihi testimonium perhibuit et ab illo audistis in qua potestate hæc facio.</span></p>
  </aside>

  <aside id="FN297">
    <p class="f"><a class="notebackref" href="#MK11_32"><span class="notemark">§§</span> 11:32</a> <span class="fk">Si dixerimus. </span><span class="ft"> Quodlibet horum respondeant: vident se in laqueum ruituros, timent lapidationem: sed magis confessionem veritatis.</span></p>
  </aside>

  <aside id="FN298">
    <p class="f"><a class="notebackref" href="#MK11_33"><span class="notemark">***</span> 11:33</a> <span class="fk">Neque ego dico vobis. </span><span class="ft"> BED. Duabus de causis scientia veritatis occultatur quærentibus, cum aut hic cui quærit minus intelligit, aut odio aut contemptu veritatis indignus est qui debeat aperiri. Propter alterum dicitur: </span><span class="fk">Adhuc multa habeo vobis dicere, quæ non potestis portare modo. </span><span class="ft"> Propter alterum, </span><span class="fk">Nolite sanctum dare canibus. </span></p>
  </aside>

  <aside id="FN299">
    <p class="f"><a class="notebackref" href="#MK12_1"><span class="notemark">*</span> 12:1</a> <span class="fk">Lacum, </span><span class="ft"> sive torcular aut altare, aut illa torcularia quorum titulo quidam psalmi prænotantur. </span><span class="fk">Peregre profectus. </span><span class="ft"> Dans liberum arbitrium operandi non mutatione loci, quia ubique Deus, et omnia complet.</span></p>
  </aside>

  <aside id="FN300">
    <p class="f"><a class="notebackref" href="#MK12_6"><span class="notemark">†</span> 12:6</a> <span class="fk">Quia reverebuntur. </span><span class="ft"> Non hoc ignorando dixit, quia omnia novit, sed semper ambigere dicitur Deus, ut libera voluntas homini reservetur. BEDA. Interrogamus Arium, et Eunomium, ecce pater dicitur ignorare, et sententiam temperat, et quantum in nobis est dicitur esse mentitus. Quidquid pro patre responderint, hoc intelligant pro filio, qui se dicit ignorare consummationis diem.</span></p>
  </aside>

  <aside id="FN301">
    <p class="f"><a class="notebackref" href="#MK12_7"><span class="notemark">‡</span> 12:7</a> <span class="fk">Coloni autem. </span><span class="ft"> ID. Probat Judæorum principes non per ignorantiam Christum crucifixisse, etc., usque ad et suam justitiam quæ ex lege est, præferre nitebantur.</span></p>
  </aside>

  <aside id="FN302">
    <p class="f"><a class="notebackref" href="#MK12_8"><span class="notemark">§</span> 12:8</a> <span class="fk">Et ejecerunt. </span><span class="ft"> Notat pertinaciam eorum: qui nec crucifixo ac resuscitato Domino ad prædicationem apostolorum credere voluerunt, sed quasi vile cadaver projecerunt: quia quantum in se erat, a suis finibus excludentes gentibus suscipiendum dederunt. BEDA. Cuicunque fidelium mysterium baptismi, etc., usque ad Dominum crucifigere et ostentatui habere gaudebit.</span></p>
  </aside>

  <aside id="FN303">
    <p class="f"><a class="notebackref" href="#MK12_10"><span class="notemark">**</span> 12:10</a> <span class="fk">Lapidem quem reprobaverunt. </span><span class="ft"> HIER. Lapis reprobus, quem gessit angulus, conjungens in cœna agnum cum pane, finiens Vetus, Novum inchoans Testamentum, hic præstat mira in oculis nostris.</span></p>
  </aside>

  <aside id="FN304">
    <p class="f"><a class="notebackref" href="#MK12_13"><span class="notemark">††</span> 12:13</a> <span class="fk">Et mittunt ad eum. </span><span class="ft"> BEDA. Turbam timebant, atque quod per se non poterant, etc., usque ad et regnum et omnia perdere maluerint, quam esse tributarii.</span></p>
  </aside>

  <aside id="FN305">
    <p class="f"><a class="notebackref" href="#MK12_14"><span class="notemark">‡‡</span> 12:14</a> <span class="fk">Magister, scimus. </span><span class="ft"> ID. Blanda et fraudulenta interrogatio ad hoc provocat respondentem, ut magis Deum quam Cæsarem timeat, et dicat non debere tributa solvi, ut audientes Herodiani seditionis contra Romanos auctorem teneant.</span></p>
  </aside>

  <aside id="FN306">
    <p class="f"><a class="notebackref" href="#MK12_15"><span class="notemark">§§</span> 12:15</a> <span class="fk">Qui sciens versutiam. </span><span class="ft"> Qui putant interrogationem Salvatoris ignorationem esse, non dispensationem, ex hoc loco discant, quod potuit scire cujus imago esset. Sed interrogat, ut ad sermonem eorum competenter respondeat. </span><span class="fk">Denarium. </span><span class="ft"> Denarius genus nummi qui pro decem nummis computatur, et habet imaginem Cæsaris.</span></p>
  </aside>

  <aside id="FN307">
    <p class="f"><a class="notebackref" href="#MK12_17"><span class="notemark">***</span> 12:17</a> <span class="fk">Reddite ergo quæ sunt Cæsaris. </span><span class="ft"> Hoc ipse fecit: pro se et pro Petro solvendo tributa. </span><span class="fk">Quæ sunt Dei Deo. </span><span class="ft"> Hoc quoque fecit Patris implens voluntatem. Aliter: </span><span class="fk">Reddite quæ sunt Cæsaris Cæsari. </span><span class="ft"> Impressionem suæ imaginis. </span><span class="fk">Quæ sunt Dei Deo. </span><span class="ft"> Animam lumine vultus ejus illustratam, Unde: </span><span class="fk">Signatum est super nos lumen vultus tui</span><span class="ft"> Psal. 4., etc.</span></p>
  </aside>

  <aside id="FN308">
    <p class="f"><a class="notebackref" href="#MK12_18"><span class="notemark">†††</span> 12:18</a> <span class="fk">Sadducæi, </span><span class="ft"> etc. Duæ hæreses erant in Judæis, Pharisæorum et Sadducæorum. Pharisæi traditionum et observationum (quas illi vocant) justitiam præferebant: unde et divisi vocantur a populo. Sadducæi autem, id est, justi, et corporis et animæ resurrectionem negabant. </span><span class="fk">Sadducæi, </span><span class="ft"> etc. BEDA. Qui resurrectionem corporum esse negant, vel non credunt animas judicantes interire cum corporibus; recte hujusmodi fabulam fingunt, quæ deliramenti arguat eos qui asserunt resurrectionem corporum. Potuit autem et in gente eorum aliquando hoc accidere.</span></p>
  </aside>

  <aside id="FN309">
    <p class="f"><a class="notebackref" href="#MK12_20"><span class="notemark">‡‡‡</span> 12:20</a> <span class="fk">Septem ergo, </span><span class="ft"> etc. ID. Turpitudinem fabulæ opponunt, ut resurrectionem negent. Sed mystice, septem fratres sine filiis defuncti, omnibus reprobis congruunt: qui per totam vitam (quæ septem diebus volvitur) a bono opere steriles sunt, quibus viritim morientibus ad ultimum et ipsa mundana conversatio moritur, id est, transit, quasi uxor infecunda, quam illi sine fructu boni operis exegerunt. HIER. Mulier sterilis, nec relinquens semen ex septem fratribus, etc., usque ad quia </span><span class="fk">initium sapientiæ timor Domini. </span></p>
  </aside>

  <aside id="FN310">
    <p class="f"><a class="notebackref" href="#MK12_25"><span class="notemark">§§§</span> 12:25</a> <span class="fk">Neque nubent, neque, </span><span class="ft"> etc. BEDA. Græco idiomati Latina consuetudo non respondet: nubere enim proprie mulieres dicuntur: et viri ducere. Sed nos simpiliciter dictum intelligamus, </span><span class="fk">neque nubent</span><span class="ft"> viri, </span><span class="fk">neque nubentur</span><span class="ft"> mulieres.</span></p>
  </aside>

  <aside id="FN311">
    <p class="f"><a class="notebackref" href="#MK12_26"><span class="notemark">*</span> 12:26</a> <span class="fk">Ego sum Deus, </span><span class="ft"> etc. BED. Cum multa apertiora testimonia de resurrectione posset proferre, etc., usque ad quæ cum animabus vel bona vel mala gesserunt.</span></p>
  </aside>

  <aside id="FN312">
    <p class="f"><a class="notebackref" href="#MK12_28"><span class="notemark">†</span> 12:28</a> <span class="fk">Interrogavit eum. </span><span class="ft"> HIER. Quid sibi vult hæc quæstio, cum hoc sciant omnes periti in lege? Sed diverse in Exodo et Levitico et Deuteronomio ordinantur mandata. De his enim duobus uberibus super pectora sponsæ levatis alitur nostra infantia. </span><span class="fk">Primum omnium, </span><span class="ft"> etc. Maximum quod ante omnia debemus in corde, quasi unicum pietatis fundamentum locare, hoc est, scilicet cognitio atque confessio divinæ unitatis cum exsecutione divinæ operationis, quæ in dilectione Dei et proximi perficitur: hæc est </span><span class="fk">fides quæ per dilectionem operatur. </span></p>
  </aside>

  <aside id="FN313">
    <p class="f"><a class="notebackref" href="#MK12_32"><span class="notemark">‡</span> 12:32</a> <span class="fk">Bene magister. </span><span class="ft"> BEDA. Ostendit scriba in hac responsione inter scribas et Pharisæos gravem quæstionem diu versatam esse, etc., usque ad nemo autem absque fide et dilectione in qua sententia scriba iste declarat se fuisse.</span></p>
  </aside>

  <aside id="FN314">
    <p class="f"><a class="notebackref" href="#MK12_34"><span class="notemark">§</span> 12:34</a> <span class="fk">Non longe es a regno Dei, </span><span class="ft"> etc. ISID. Quamvis ad tentandum venerit: longior namque est ignorantia quam scientia, ut Sadducæis dicitur: </span><span class="fk">Erratis nescientes Scripturas neque virtutem Dei</span><span class="ft"> Matth. 22.. BEDA. Matthæus dicit, quia tentando quærebat, etc., usque ad secundum illud: </span><span class="fk">Qui facile credit levis est corde, et minorabitur</span><span class="ft"> Eccl. 19.. </span><span class="fk">Et nemo. </span><span class="ft"> Quia in sermonibus confutantur, ultra non interrogant; sed aperte comprehensum Romanæ potestati tradunt, unde patet venena invidiæ superari posse, sed difficile quiescere.</span></p>
  </aside>

  <aside id="FN315">
    <p class="f"><a class="notebackref" href="#MK12_36"><span class="notemark">**</span> 12:36</a> <span class="fk">Sede a dextris. </span><span class="ft"> Nam in hoc infirmitatem filii, sed quia alter in altero operatur ostendit. Nam et filius subjicit inimicos Patri, et Deum Patrem glorificat super terram.</span></p>
  </aside>

  <aside id="FN316">
    <p class="f"><a class="notebackref" href="#MK12_38"><span class="notemark">††</span> 12:38</a> <span class="fk">Cavete. </span><span class="ft"> BEDA. Nota, quia non vetat eos qui hujus officii sunt, etc., usque ad simulatione seducamur, vel æmulatione ad idem inflammemur.</span></p>
  </aside>

  <aside id="FN317">
    <p class="f"><a class="notebackref" href="#MK12_40"><span class="notemark">‡‡</span> 12:40</a> <span class="fk">Qui devorant domos viduarum. </span><span class="ft"> Quasi patroni in judicio futuri, ab infirmis et peccatorum conscientia turbatis pecuniam accipere non dubitant: cum commendet Deo orationem manus porrecta ad dandum, non collecta ad accipiendum: quibus illud congruit: </span><span class="fk">Oratio ejus fiat in peccatum. </span></p>
  </aside>

  <aside id="FN318">
    <p class="f"><a class="notebackref" href="#MK12_41"><span class="notemark">§§</span> 12:41</a> <span class="fk">Gazophylacium. </span><span class="ft"> BEDA. Græce, servare Latine. Gaza, Persice, divitiæ, Gazophylacium locus quo divitiæ servantur, et arca, scilicet, in qua populi donaria congregabantur ad usus templi. Unde in libro Regnum: </span><span class="fk">Tulit Joiada pontifex </span><span class="fk">gazophylacium unum, aperuitque foramen desuper</span><span class="ft"> IV Reg. 12., etc., et porticus in quibus servabantur. Unde: </span><span class="fk">Hæc verba locutus est Jesus in gazophylacio, docens in templo. </span><span class="fk">Aspiciebat quomodo. </span><span class="ft"> Sicut appetitores primatus et vanæ gloriæ cavendos esse dixit, et simulatione orantibus prolixius judicium prædixit, sic etiam offerentes justo examine discernit, ut retribuat singulis, secundum cor et opera, quod et hodie facit in Ecclesia. </span><span class="fk">Divites. </span><span class="ft"> BEDA. Divites, Judæi de justitia legis elati, etc., usque ad cunctis superborum Judæorum operibus, præstant.</span></p>
  </aside>

  <aside id="FN319">
    <p class="f"><a class="notebackref" href="#MK12_42"><span class="notemark">***</span> 12:42</a> <span class="fk">Vidua pauper. </span><span class="ft"> HIER. Hæc paupercula me et similes signat, qui mitto quod possum et desidero quod non possum vobis explanare. Non quantum, sed ex quanto desiderat Deus. Unusquisque quadrantem potest offerre. Hæc est torta panis in Levitico, quæ est voluntas prompta. Quadrans, quia ex tribus consistit, cogitatu, verbo et facto. </span><span class="fk">Quadrans. </span><span class="ft"> Quadrantem vocant calculatores quartam partem cujusque rei, scilicet, loci, temporis, pecuniæ. Forsitan ergo hic quartam partem sicli, id est, quinque obolos significat.</span></p>
  </aside>

  <aside id="FN320">
    <p class="f"><a class="notebackref" href="#MK12_44"><span class="notemark">†††</span> 12:44</a> <span class="fk">Omnes enim. </span><span class="ft"> BEDA. Judæus ex abundante mittit in munera, etc., </span><span class="fk">usque ad Deus meus misericordia ejus præveniet me</span><span class="ft"> Psal. 58..</span></p>
  </aside>

  <aside id="FN321">
    <p class="f"><a class="notebackref" href="#MK13_1"><span class="notemark">*</span> 13:1</a> <span class="fk">Et cum egrederetur. </span><span class="ft"> BEDA. Recedent de templo Domino, etc., usque ad erat luitura, et ædificia ruitura. </span><span class="fk">Vides has, </span><span class="ft"> etc. Divinitus autem procuratum est, ut, patefacta per orbem fidei evangelicæ gratia, ipsum templum cum cæremoniis tolleretur: ne forte aliquis parvulus adhuc, ac lactens in fide, si videret manere illa a prophetis facta a Domino instituta admirando sanctum sæculare, paulatim ad Judaismum relaberetur. Aufertur ergo umbra, et palmam tenet veritas per orbem declarata. HIER. Prænuntiat cladem novissimi temporis, id est destructionem templi cum plebe et littera sua. De qua: </span><span class="fk">Lapis super lapidem non relinquetur</span><span class="ft"> Luc. 21.: id est, testimonia prophetarum super eos in quos Judæi retorquebant ea ut in Esdram, in Zorobabel, in Machabæos.</span></p>
  </aside>

  <aside id="FN322">
    <p class="f"><a class="notebackref" href="#MK13_3"><span class="notemark">†</span> 13:3</a> <span class="fk">Et cum, </span><span class="ft"> etc. BED. In sanctis quietus manet: dum superborum detestatur amentiam. Mons enim Olivarum fructiferam Ecclesiæ celsitudinem significat: mons ille non infructuosas arbores, sed oliveta gignit, quibus lumen alitur, requies lassis tribuitur, infirmitas solvitur.</span></p>
  </aside>

  <aside id="FN323">
    <p class="f"><a class="notebackref" href="#MK13_5"><span class="notemark">‡</span> 13:5</a> <span class="fk">Et respondens. </span><span class="ft"> ID. A tempore Dominicæ passionis in populo Judæorum qui latronem seditiosum elegerunt, Christum Salvatorem abjecerunt, nec bella hostium nec seditiones civium cessaverunt; sed apostoli ne his adventantibus terreantur, et ne Hierosolymam Judæamque deserant, admonentur, </span><span class="fk">quia non statim finis. </span><span class="ft"> In quadragesimum enim annum desolatio provinciæ et ultimum urbis ac templi excidium prolatum est.</span></p>
  </aside>

  <aside id="FN324">
    <p class="f"><a class="notebackref" href="#MK13_6"><span class="notemark">§</span> 13:6</a> <span class="fk">Multi enim venient. </span><span class="ft"> Imminente excidio multi venerunt qui se esse Christos, et jam tempus libertatis adesse mentirentur. Multi etiam in Ecclesia temporibus apostolorum inter cætera diem Domini instare minati sunt. Multi in nomine Christi venere Antichristi, quorum primus Simon Magus, </span><span class="fk">cui auscultabant omnes qui erant in Samaria a minimo usque ad maximum dicentes: Hic est virtus Dei quæ vocatur magna: eo quod multo tempore magicis artibus dementasset eos. </span></p>
  </aside>

  <aside id="FN325">
    <p class="f"><a class="notebackref" href="#MK13_8"><span class="notemark">**</span> 13:8</a> <span class="fk">Exsurget enim. </span><span class="ft"> BEDA. Hæc omnia ante ultimos et acerbissimos dolores, etc., usque ad qui contra se invicem dimicantes, Ecclesiæ victoriam faciunt.</span></p>
  </aside>

  <aside id="FN326">
    <p class="f"><a class="notebackref" href="#MK13_9"><span class="notemark">††</span> 13:9</a> <span class="fk">Videte autem. </span><span class="ft"> BEDA. Quare hæc omnia inferantur, dicit </span><span class="fk">Videte, </span><span class="ft"> etc. Ea enim vel sola maxima causa est excidii, quia post occisionem Domini, nominis quoque ac fidei præcones similes et confessores impia crudelitate vexabant.</span></p>
  </aside>

  <aside id="FN327">
    <p class="f"><a class="notebackref" href="#MK13_10"><span class="notemark">‡‡</span> 13:10</a> <span class="fk">Et in omnes gentes. </span><span class="ft"> ID. Quia noverat Dominus corda discipulorum de perditione suæ gentis tristanda, hoc modo consolatur, ut sciant amissis Judæis se socios regni cœlestis ex toto orbe habituros. Sicut enim ecclesiasticæ historiæ testantur multo ante excidium Judææ, omnes apostoli ad prædicandum Evangelium per totum orbem sunt dispersi, exceptis Jacobo Zebedæi, et Jacobo fratre Domini, qui prius in Judæa pro verbo Evangelii sanguinem fuderunt.</span></p>
  </aside>

  <aside id="FN328">
    <p class="f"><a class="notebackref" href="#MK13_14"><span class="notemark">§§</span> 13:14</a> <span class="fk">Cum autem videritis, </span><span class="ft"> etc. ID. Potest abominatio intelligi, vel Antichristus, vel imago Cæsaris quam Pilatus in templo posuit, etc., usque ad semper parebat imperio Romanorum.</span></p>
  </aside>

  <aside id="FN329">
    <p class="f"><a class="notebackref" href="#MK13_17"><span class="notemark">***</span> 13:17</a> <span class="fk">Væ autem prægnantibu., </span><span class="ft"> etc. Quia vel uteri pondere vel filiorum sarcina gravatæ fugere non poterunt. Unde in libro Historiarum legitur uxorem Jonathæ turbatam fuga, filium sinu suo lapsum recepisse perpetuo claudum.</span></p>
  </aside>

  <aside id="FN330">
    <p class="f"><a class="notebackref" href="#MK13_21"><span class="notemark">†††</span> 13:21</a> <span class="fk">Et tunc si quis. </span><span class="ft"> BED. Quidam hoc ad captivitatem Judaicam referunt, quando multi Christos se esse dicentes, populum post se deceptum trahebant. Sed ibi nullus erat fidelis, quem Deus exhortaretur, ne perversos magistros sequeretur. Omnes et obsidentes et obsessi alieni a Christo obdurabant, unde melius de hæreticis accipiendum, qui contra Ecclesiam venientes, se Christos esse mentiuntur: quorum primus Simon Magus; extremus Antichristus.</span></p>
  </aside>

  <aside id="FN331">
    <p class="f"><a class="notebackref" href="#MK13_24"><span class="notemark">‡‡‡</span> 13:24</a> <span class="fk">Sed in illis diebus, </span><span class="ft"> etc. ID. Sidera in judicio videbuntur obscura, etc., usque ad tunc fiet quod idem propheta alibi dicit: </span><span class="fk">Et erit lux lunæ sicut sol, et lux solis erit septempliciter sicut lux septem dierum</span><span class="ft"> Isa. 3..</span></p>
  </aside>

  <aside id="FN332">
    <p class="f"><a class="notebackref" href="#MK13_25"><span class="notemark">§§§</span> 13:25</a> <span class="fk">Decidentes. </span><span class="ft"> A lumine quando pene deerit semen Abrahæ, cui assimilatæ sunt stellæ. </span><span class="fk">Et virtutes quæ, </span><span class="ft"> etc. BEDA. Quid mirum tremere homines, cum aspectu judicii tremant angelicæ potestates? Unde Job: </span><span class="fk">Columnæ cœli contremiscunt, et pavent ad nutum ejus</span><span class="ft"> Job. 26.. Et quid patitur virgula deserti, ubi concutitur cedrus paradisi? </span><span class="fk">Movebuntur. </span><span class="ft"> HIER. Ad iram vindictæ quando mittentur a Filio hominis veniente in nubibus cœli cum virtute, quæ prius sicut pluvia in vellus descendit in humilitate.</span></p>
  </aside>

  <aside id="FN333">
    <p class="f"><a class="notebackref" href="#MK13_27"><span class="notemark">*</span> 13:27</a> <span class="fk">A quatuor ventis. </span><span class="ft"> Ab oriente et occidente, austro, aquilone, et non tantum ab his; sed a summo terræ usque ad summum cœlum, id est, ab extremis finibus terræ per directum usque ad ultimos terminos ejus, ubi longe aspicientibus circulus cœli terræ videtur insidere.</span></p>
  </aside>

  <aside id="FN334">
    <p class="f"><a class="notebackref" href="#MK13_28"><span class="notemark">†</span> 13:28</a> <span class="fk">A ficu autem. </span><span class="ft"> Quasi dicat, quomodo cum fuerint in ficu teneri cauliculi, et gemma in florem erumpit, intelligitis adventum æstatis et veris et favonii; sic cum hæc quæ scripta sunt videritis, non putetis jam adesse finem mundi, sed quasi præcursores venire, qui ostendant prope esse. BEDA. Ficus Synagoga, quæ quia ad se veniente Domino fructum justitiæ non habuit, etc., usque ad et æstatem veræ lucis et pacis. HIER. Fici parabola, id est, prophetia. Folia nata, verba sunt præsentia, æstas vero proxima dies est judicii, in quo unaquæque arbor manifestabit quod intus habuit an aridum ad comburendum, an viride ad plantandum in Eden cum ligno vitæ cujus folia in salutem gentium, id est, verba quibus dicetur, </span><span class="fk">Venite, benedicti Patris mei, </span><span class="ft"> etc.</span></p>
  </aside>

  <aside id="FN335">
    <p class="f"><a class="notebackref" href="#MK13_31"><span class="notemark">‡</span> 13:31</a> <span class="fk">Cœlum et terra transibunt. </span><span class="ft"> Cœlum æreum, a quo aves cœli et nubila cœli, unde Petrus: </span><span class="fk">Cœli autem qui nunc sunt, et terra eodem verbo repositi sunt et igni reservati</span><span class="ft"> II Pet. 3., aperte docens, quia alii cœli sunt igne perituri quam aqua perditi, id est, inania et nebulosa. Aqua enim diluvii quæ tantum quindecim cubitis cacumina montium transcendit ultra æris ætherisque confinia non pervenit. Ecclesiastes Cap. 1.: </span><span class="fk">Generatio præterit, et generatio advenit: terra vero in æternum stat. </span><span class="ft"> Sic ergo cœlum et terra transeunt, secundum imaginem, manent in æternum secundum essentiam.</span></p>
  </aside>

  <aside id="FN336">
    <p class="f"><a class="notebackref" href="#MK13_32"><span class="notemark">§</span> 13:32</a> <span class="fk">Neque filius. </span><span class="fk">In eo enim sunt omnes thesauri sapientiæ et scientiæ absconditi. </span><span class="ft"> Ideo absconditi, quia nobis scire non expedit, unde ait: </span><span class="fk">Non est vestrum nosse tempora vel momenta quæ Pater </span><span class="fk">posuit in sua potestate</span><span class="ft"> Act. 1.. In quo ostendit quod sciat, sed nosse apostolis non expediat, ut semper incerti de adventu judicis, sic quotidie vivant quasi alia die judicandi. Scit ergo filius sibi, sed non nobis, ut semper simus solliciti, unde: </span><span class="fk">videte, vigilate, </span><span class="ft"> etc. HILAR. Filius et Spiritus sanctus, quia non sunt a se, de die illa nesciunt a se: Pater autem, quia a se est, scit a se.</span></p>
  </aside>

  <aside id="FN337">
    <p class="f"><a class="notebackref" href="#MK13_34"><span class="notemark">**</span> 13:34</a> <span class="fk">Et janitori, </span><span class="ft"> etc. HIER. Ei, scilicet, qui prædicat. Cui dicitur: </span><span class="fk">Si non annuntiaveris iniquo iniquitatem suam, sanguinem ejus de manu tua requiram</span><span class="ft"> Ezech. 3.. </span><span class="fk">Vigilate ergo. </span><span class="ft"> Præmisso patrisfamilias exemplo, cur consummationis diem reticeat, dicit: </span><span class="fk">vigilate ergo. </span><span class="ft"> Qui dormit, non corpora, sed phantasias videt, cum evigilat nihil habet de his quæ viderat. Sic sunt quos mundi amor rapit in vita, deserit post vitam.</span></p>
  </aside>

  <aside id="FN338">
    <p class="f"><a class="notebackref" href="#MK13_36"><span class="notemark">††</span> 13:36</a> <span class="fk">Quod autem vobis. </span><span class="ft"> Non solum rectores Ecclesiæ, sed et omnes vigilare præcipimur, januas cordium custodientes; ne antiqui hostis mala suggestio subintret, ne nos Dominus dormientes inveniat, unde Paulus: </span><span class="fk">Vigilate, justi, et nolite peccare. </span></p>
  </aside>

  <aside id="FN339">
    <p class="f"><a class="notebackref" href="#MK14_1"><span class="notemark">*</span> 14:1</a> <span class="fk">Erat autem pascha. </span><span class="ft"> HIER. Pascha, transitus interpretatur, phase vero immolatio, etc., usque ad et armati virtute comedamus dicentes: </span><span class="fk">Etenim Pascha nostrum immolatus est Christus</span><span class="ft"> Matth. 26.. BEDA. Pascha, quod Hebraice phase, a transitu, non a passione, etc., usque ad iter scilicet admonet subire virtutum. </span><span class="fk">Et quærebant summi sacerdotes. </span><span class="ft"> HIER. A principibus egressa est iniquitas, qui templum parare, et vasa, et se purificare secundum legem ad esum agni debuerant.</span></p>
  </aside>

  <aside id="FN340">
    <p class="f"><a class="notebackref" href="#MK14_2"><span class="notemark">†</span> 14:2</a> <span class="fk">Non in die festo. </span><span class="ft"> ID. Vitant diem festum, quod convenit illis: non est festivitas eis qui vitam et misericordiam perdiderunt.</span></p>
  </aside>

  <aside id="FN341">
    <p class="f"><a class="notebackref" href="#MK14_3"><span class="notemark">‡</span> 14:3</a> <span class="fk">Et cum esset Bethaniæ. </span><span class="ft"> ID. Hinnulus cervorum semper ad lectulum suum redit, id est, Filius obediens Patri usque ad mortem: obedientiam a nobis petit. Simon enim obediens dicitur. </span><span class="fk">Simonis leprosi. </span><span class="ft"> Simon leprosus mundum infidelem primo, postea fidelem significat. </span><span class="fk">Et recumberet, venit, </span><span class="ft"> etc. Recumbente seipso, id est, humiliante se, ut eum tangeret fides peccatricis: quæ de pedibus ascendit ad caput, a capite descendit per fidem, id est, a Christo ad membra ejus. </span><span class="fk">Mulier. </span><span class="ft"> BEDA. Maria Magdalena soror Lazari quem suscitavit Dominus, etc., usque ad ut Matthæus et Marcus perhibent, oleo sancto perfudit. </span><span class="fk">Alabastrum. </span><span class="ft"> Alabastrum marmor candidum variis guttis distinctum unguenta incorrupta servat. </span><span class="fk">Nardi spicati. </span><span class="ft"> Pistica nardus dicitur mista, quia non solum de radice, sed de spicis et de foliis compositum erat: quod est pretiosius. </span><span class="fk">Et fracto. </span><span class="ft"> HIER. Domus impleta odore, cœlum et terra est. Fractum alabastrum carnale est desiderium, quod frangitur ad caput: ex quo omne corpus compaginatum est. BED. Devotio Mariæ, fidem et pietatem designat Ecclesiæ, etc., usque ad pia prædicatione et devotis veneratur obsequiis.</span></p>
  </aside>

  <aside id="FN342">
    <p class="f"><a class="notebackref" href="#MK14_4"><span class="notemark">§</span> 14:4</a> <span class="fk">Erant autem quidam. </span><span class="ft"> ID. Per synecdochen plurale pro singulari posuit, etc., usque ad cujus hac de causa furandi consuetudinem intimare curavit. </span><span class="fk">Ut quid perditio ista. </span><span class="ft"> HIER. Perditus de salute perditionem invenit, ut in ficu fructifera mortis laqueum nancisceretur.</span></p>
  </aside>

  <aside id="FN343">
    <p class="f"><a class="notebackref" href="#MK14_5"><span class="notemark">**</span> 14:5</a> <span class="fk">Poterat enim unguentum. </span><span class="ft"> ID. Sub prætextu avaritiæ mysterium loquitur fidei, etc., usque ad spolia dividamus ad vesperam.</span></p>
  </aside>

  <aside id="FN344">
    <p class="f"><a class="notebackref" href="#MK14_6"><span class="notemark">††</span> 14:6</a> <span class="fk">Bonum opus operata. </span><span class="ft"> ID. Qui credit in Deum, reputatur ei in opus justitiæ. Aliud enim est credere ei, aliud est credere in eum, id est, totum se injicere in illum.</span></p>
  </aside>

  <aside id="FN345">
    <p class="f"><a class="notebackref" href="#MK14_7"><span class="notemark">‡‡</span> 14:7</a> <span class="fk">Me autem non semper. </span><span class="ft"> BEDA. Corporali præsentia et familiaritate conjunctum sicut nunc. Unde Apostolus: </span><span class="fk">Etsi noverimus Christum secundum carnem, sed nunc jam novimus</span><span class="ft"> II Cor. 5.. Spiritualiter autem semper est nobiscum, unde: </span><span class="fk">Ecce ego vobiscum sum usque ad consummationem sæculi omnibus diebus. </span><span class="ft"> HIER. Ita intelligendum est: Me autem non semper habebitis in corporali præsentia, ut prius in convictu et familiaritate.</span></p>
  </aside>

  <aside id="FN346">
    <p class="f"><a class="notebackref" href="#MK14_8"><span class="notemark">§§</span> 14:8</a> <span class="fk">Quod habuit. </span><span class="ft"> Quod putatis perditionem esse unguenti, officium sepulturæ est. Nec mirum si mihi dedit odorem fidei bonum, cum ego pro ea fusurus sum sanguinem meum.</span></p>
  </aside>

  <aside id="FN347">
    <p class="f"><a class="notebackref" href="#MK14_9"><span class="notemark">***</span> 14:9</a> <span class="fk">Amen dico vobis. </span><span class="ft"> BEDA. Nota in Christo notitiam futurorum, passuros post paucos dies præscit Evangelium suum toto orbe prædicandum. Notandum, quod sicut Maria toto orbe quo est Ecclesia diffusa gloriam meruit de pio obsequio, quod Domino devote exhibuit: sic et Judas qui ei detraxit, perfidiæ nota longe lateque infamatur. Sed Dominus bonum pia laude remunerat, futura impii contumelias tacet.</span></p>
  </aside>

  <aside id="FN348">
    <p class="f"><a class="notebackref" href="#MK14_10"><span class="notemark">†††</span> 14:10</a> <span class="fk">Uno de duodecim. </span><span class="ft"> HIER. Unus numero, non merito, nomine non numine, corpore non animo, unde sponsus ad sponsam: </span><span class="fk">Vulnerasti cor meum, soror mea, in uno oculorum tuorum, et in uno crine colli tui</span><span class="ft"> Cant. 4.. Oculus et crinis sapientia est et virtus, quoniam Judæ cum cæteris dicitur: </span><span class="fk">Vobis datum est nosse mysterium regni Dei</span><span class="ft"> Matth. 13.. Et: </span><span class="fk">Dedi vobis potestatem</span><span class="ft"> Luc. 10., etc. </span><span class="fk">Abiit ad, </span><span class="ft"> etc. Ille abiit ad principes: et postquam exivit, intravit in eum Sathanas. Hic </span><span class="fk">nox nocti indicat scientiam. Unumquodque animal ad sibi simile juugitur</span><span class="ft"> Matth. 28.. Maria currit ad apostolos ut dies diei eructet verbum; Judas ad Judæos, ut nox nocti indicet scientiam.</span></p>
  </aside>

  <aside id="FN349">
    <p class="f"><a class="notebackref" href="#MK14_11"><span class="notemark">‡‡‡</span> 14:11</a> <span class="fk">Et quærebat quomodo illum, </span><span class="ft"> etc. HIER. Promittit se tradere, ut magister ejus ante dicebat: Tibi dabo hanc potestatem universam. BEDA. Multi hodie scelus Judæ exhorrent nec tamen cavent, etc., usque ad ut amotis arbitris mendacio veritatem, crimine mutent virtutem.</span></p>
  </aside>

  <aside id="FN350">
    <p class="f"><a class="notebackref" href="#MK14_12"><span class="notemark">§§§</span> 14:12</a> <span class="fk">Et prima die azymorum. </span><span class="ft"> Id. Quarta decima luna, quando abjecto fermento agnus occidebatur ad vesperum, etc., usque ad ipsius immolationis, id est, suæ passionis exordium sacravit. ISID. Cum amaritudine comeditur azyma, quæ est redemptio nostra. Amaritudo enim est passio Domini.</span></p>
  </aside>

  <aside id="FN351">
    <p class="f"><a class="notebackref" href="#MK14_13"><span class="notemark">*</span> 14:13</a> <span class="fk">Ite in civitatem. </span><span class="ft"> BED. Indicium est præscientiæ divinitatis, etc., usque ad et ad tollenda mundi crimina vivifici fontis baptisma consecretur. HIER. Civitas est Ecclesia quæ muro fidei cingitur: homo occurrens primitivus populus est, amphora aquæ lex litteræ. </span><span class="fk">Homo lagenam aquæ. </span><span class="ft"> BEDA. Consulte et aquæ bajuli, et Domini domus tacita sunt vocabula, ut omnibus verum pascha celebrare volentibus, id est sacramentis Christi imbui, eumque suæ mentis hospitio suscipere quærentibus, facultas danda signetur. </span><span class="fk">Sequimini. </span><span class="ft"> HIER. Qui ducit in altum ubi refectio Christi, unde Raab exploratoribus mandat, ut non per ima sed per excelsa irent.</span></p>
  </aside>

  <aside id="FN352">
    <p class="f"><a class="notebackref" href="#MK14_15"><span class="notemark">†</span> 14:15</a> <span class="fk">Cœnaculum grande. </span><span class="ft"> ID. Ecclesia magna, quæ narrat nomen Domini, strata varietate virtutum et linguarum, unde: </span><span class="fk">Circumamicta varietate</span><span class="ft"> Psal. 44. virtutum, in qua paratur Domino pascha. Dominus domus Petrus apostolus cui Dominus domum suam credidit: ut sit una fides sub uno pastore. BED. Cœnaculum lex spiritualis, quæ de angustiis litteræ egrediens in sublimi loco recipit Salvatorem, etc., usque ad quia cuncta paschæ sacramenta et cætera legis decreta ejus esse sacramenta cognoscit.</span></p>
  </aside>

  <aside id="FN353">
    <p class="f"><a class="notebackref" href="#MK14_17"><span class="notemark">‡</span> 14:17</a> <span class="fk">Vespere autem. </span><span class="ft"> HIER. Vespera diei vesperam indicat mundi. Circa undecimam namque horam veniunt novissimi: qui primi denarium accipiunt vitæ æternæ: quia ante crucem Abraham erat in inferno, et post crucem latro in paradiso.</span></p>
  </aside>

  <aside id="FN354">
    <p class="f"><a class="notebackref" href="#MK14_18"><span class="notemark">§</span> 14:18</a> <span class="fk">Amen dico, </span><span class="ft"> etc. Sicut de passione prædixerat: ita de proditore prædicit, dans locum pœnitendi, ut cum intellexisset cogitationes suas præsciri a Deo, pœniteret eum facti sui. Non tamen ex nomine designat, ne aperte redargutus impudentior fiat. Mittit crimen in numerum: ut conscius pœnitentiam agat. </span><span class="fk">Unus ex vobis. </span><span class="ft"> Dum falsitas arguitur, veritas comprobatur et impletur. </span><span class="fk">Qui edebat panes </span><span class="fk">meos, magnificavit super me supplantationem</span><span class="ft"> Psal. 40.. Omnes tanguntur ut fiat harmonia in cithara. Omnes nervi bene suspensi consona voce respondent: </span><span class="fk">Nunquid ego sum, Domine? </span><span class="ft"> Unus remissus et pecuniæ amore affectus dixit: </span><span class="fk">Nunquid ego sum, Rabbi?</span></p>
  </aside>

  <aside id="FN355">
    <p class="f"><a class="notebackref" href="#MK14_19"><span class="notemark">**</span> 14:19</a> <span class="fk">Contristari. </span><span class="ft"> Sicut undecim quia nihil mali contra Dominum cogitaverant: sed plus credunt magistro quam sibi, et timentes fragilitatem suam, tristes de peccato suo interrogant, cujus non habebant conscientiam.</span></p>
  </aside>

  <aside id="FN356">
    <p class="f"><a class="notebackref" href="#MK14_20"><span class="notemark">††</span> 14:20</a> <span class="fk">Unus ex duodecim. </span><span class="ft"> HIER. Separat seorsum ovem lupus quam cupit. Ovis quæ de ovili egreditur, lupi patet morsibus. </span><span class="fk">Qui intingit. </span><span class="ft"> BEDA. Mira Domini patientia. Prius dixit: </span><span class="fk">Unus ex vobis tradet me, </span><span class="ft"> perseverat proditor in malo. Apertius arguit: et tamen non proprie designatur. Judas aliis contristatis et manum retrahentibus a cibis temeritate et impudentia qua Dominum tradit; etiam manum cum magistro in catino mittit ut audacia bonam conscientiam mentiretur.</span></p>
  </aside>

  <aside id="FN357">
    <p class="f"><a class="notebackref" href="#MK14_21"><span class="notemark">‡‡</span> 14:21</a> <span class="fk">Væ autem. </span><span class="ft"> ID. In sempiternum væ homini illi qui ad mensam Domini indigne accedit, etc., usque ad pœna prædicitur ut qui pudore non vincitur, timore corrigatur.</span></p>
  </aside>

  <aside id="FN358">
    <p class="f"><a class="notebackref" href="#MK14_22"><span class="notemark">§§</span> 14:22</a> <span class="fk">Manducantibus. </span><span class="ft"> ID. Finito veteri pascha quod in commemoratione liberationis populi Dei ab Ægypto agebatur, etc., usque ad ideoque velocius a morte resuscitandum. </span><span class="fk">Accepit. </span><span class="ft"> HIER. Figurans corpus suum in pane, etc., usque ad exstinguuntur inimici quæ sunt mysteria Ecclesiæ Christi. BEDA. Panis qui confirmat cor hominis, etc., usque ad vel nos sine illius passione salvari.</span></p>
  </aside>

  <aside id="FN359">
    <p class="f"><a class="notebackref" href="#MK14_23"><span class="notemark">***</span> 14:23</a> <span class="fk">Gratias. </span><span class="ft"> Gratias egit et benedixit jam proximus passioni, qui pœnam alienæ iniquitatis suscipit: qui nihil dignum passione egit: ut ostendat quam æquanimiter unusquisque propriæ culpæ flagella sustinere debeat. </span><span class="fk">Biberant. </span><span class="ft"> HIER. Ebrietas felix: salutaris satietas, etc., usque ad sanguis enim Novi Testamenti qui pro multis effunditur non omnes emundat.</span></p>
  </aside>

  <aside id="FN360">
    <p class="f"><a class="notebackref" href="#MK14_25"><span class="notemark">†††</span> 14:25</a> <span class="fk">Jam non bibam. </span><span class="ft"> ID. Hic mutat sacrificium, sed non mutat tempus; ut nos nunquam cœnam Jesu ante quartam decimam lunam faciamus. Qui facit in quarta decima resurrectionem, in undecima cœnam Domini facit, quod nunquam inventum est nec in Novo nec in Vetere Testamento. </span><span class="fk">Vitis. </span><span class="ft"> BEDA. Vitis vel vinea Domini Synagoga, etc., usque ad de salute ejusdem populi baptismo regenerati novo vobiscum gaudio perfundar.</span></p>
  </aside>

  <aside id="FN361">
    <p class="f"><a class="notebackref" href="#MK14_26"><span class="notemark">‡‡‡</span> 14:26</a> <span class="fk">Et hymno dicto. </span><span class="ft"> ID. Potest intelligi hymnus quem secundum Joannem Patri gratias agens decantabat, etc., usque ad et charismata sancti Spiritus quibus in corde perungamur, debere conscendere. </span><span class="fk">In montem Olivarum. </span><span class="ft"> HIER. In monte Oliveti tenetur Jesus: et inde ascendit ad cœlos: ut sciamus quia inde ascendimus ad cœlos unde vigilamus, et oramus, et ligamur, nec repugnamus in terra. </span><span class="fk">Omnes scandalizabimini. </span><span class="ft"> BEDA. Prædicit quid passuri sint: ut cum passi fuerint non desperent, sed pœniteant.</span></p>
  </aside>

  <aside id="FN362">
    <p class="f"><a class="notebackref" href="#MK14_27"><span class="notemark">§§§</span> 14:27</a> <span class="fk">In nocte ista. Qui ebrii sunt, nocte ebrii sunt</span><span class="ft"> I Thess. 5., et qui scandalizantur, nocte scandalizantur, id est, mente obscurati. HIER. Omnes cadunt, sed non omnes jacent. </span><span class="fk">Nunquid quia dormit non adjiciet ut resurgat? </span><span class="ft"> Zach. 13. Carnale est cadere: diabolicum est jacere. </span><span class="fk">Percutiam pastorem. </span><span class="ft"> Percute pastorem. Propheta postulat passionem Domini: Pater respondet: </span><span class="fk">Percutiam pastorem. </span><span class="ft"> Precibus sanctorum Filius a Patre mittitur: id est, incarnatur et percutitur, et patitur: disperguntur oves pastore capto. Resurrectio promittitur ut spes non exstinguatur.</span></p>
  </aside>

  <aside id="FN363">
    <p class="f"><a class="notebackref" href="#MK14_29"><span class="notemark">*</span> 14:29</a> <span class="fk">Petrus autem. </span><span class="ft"> ID. Avis sine pennis in altum volare nititur: sed corpus aggravat animam ut, timore humanæ mortis, timor Domini superetur.</span></p>
  </aside>

  <aside id="FN364">
    <p class="f"><a class="notebackref" href="#MK14_30"><span class="notemark">†</span> 14:30</a> <span class="fk">Bis gallus vocem. </span><span class="ft"> BEDA. Alii simpliciter: </span><span class="fk">Priusquam gallus cantet, ter me negabis, </span><span class="ft"> etc., usque ad sicut et illud: </span><span class="fk">Qui viderit mulierem ad concupiscendum, jam mœchatus est eam</span><span class="ft"> Matth. 5.. HIER. Gallus cantat: Petrus negat ter, etc., usque ad et trinæ negationis sordes lavit lacrymis.</span></p>
  </aside>

  <aside id="FN365">
    <p class="f"><a class="notebackref" href="#MK14_32"><span class="notemark">‡</span> 14:32</a> <span class="fk">Gethsemani. </span><span class="ft"> ID. Id est, vallis pinguium, ubi tauri pingues obsederunt eum et vituli multi circumdederunt eum. </span><span class="fk">Sedete hic. </span><span class="ft"> ISID. Separantur in oratione qui separantur in passione: quia ille orat, illi dormiunt pinguedine cordis oppressi. </span><span class="fk">Donec orem. </span><span class="ft"> BED. Cum Dominus in monte orat, etc., usque ad unde: </span><span class="fk">Humiliavit semetipsum factus obediens usque ad mortem. Et majorem hac dilectionem </span><span class="fk">nemo habet ut ponat quis animam suam pro amicis suis</span><span class="ft"> Phil. II; Joan. 15..</span></p>
  </aside>

  <aside id="FN366">
    <p class="f"><a class="notebackref" href="#MK14_33"><span class="notemark">§</span> 14:33</a> <span class="fk">Et cœpit pavere. </span><span class="ft"> HIER. Pavere et tristari docemur ante judicium mortis, qui non possumus per nos dicere nisi per illum: </span><span class="fk">Venit princeps hujus mundi et in me non habet quidquam</span><span class="ft"> Joan. 14..</span></p>
  </aside>

  <aside id="FN367">
    <p class="f"><a class="notebackref" href="#MK14_34"><span class="notemark">**</span> 14:34</a> <span class="fk">Tristis est, </span><span class="ft"> etc. BED. Non propter mortem tristis est, etc., usque ad sed a somno infidelitatis et torpore mentis.</span></p>
  </aside>

  <aside id="FN368">
    <p class="f"><a class="notebackref" href="#MK14_35"><span class="notemark">††</span> 14:35</a> <span class="fk">Et orabat. </span><span class="ft"> ID. Hæc vox est sonus infirmitatis nostræ, etc., usque ad sed quia aliter non fiet, </span><span class="fk">Non quod ego volo, sed quod tu. </span><span class="ft"> HIER. Hoc contra Eutychianos qui dicunt unam tantum in Christo operationem, unam voluntatem: hic autem ostendit humanam quæ per infirmitatem carnis recusat passionem, et divinam quæ prompta est perficere dispensationem.</span></p>
  </aside>

  <aside id="FN369">
    <p class="f"><a class="notebackref" href="#MK14_36"><span class="notemark">‡‡</span> 14:36</a> <span class="fk">Sed non quod. </span><span class="ft"> HIER. Usque in finem non cessat docere nos patribus obedire: et voluntatem eorum voluntati nostræ præponere.</span></p>
  </aside>

  <aside id="FN370">
    <p class="f"><a class="notebackref" href="#MK14_37"><span class="notemark">§§</span> 14:37</a> <span class="fk">Et ait Petro, </span><span class="ft"> etc. Qui dixerat: </span><span class="fk">Et si oporteat me mori tecum, non te negabo: etsi omnes scandalizati fuerint, sed non ego</span><span class="ft"> Matth. 26.; nunc tristitiæ magnitudine somnium vincere non potest.</span></p>
  </aside>

  <aside id="FN371">
    <p class="f"><a class="notebackref" href="#MK14_38"><span class="notemark">***</span> 14:38</a> <span class="fk">Ut non intretis. </span><span class="ft"> Non ait ut non tentemini, sed </span><span class="fk">ut non intretis in tentationem, </span><span class="ft"> id est, ut tentatio vos non superet, non teneat intra suos casses. HIER. In tentationem intrat qui orare negligit. Ter discipuli dormiunt, ter Dominus orans suscitat. Trina dormitio, tres mortuos quos Dominus suscitavit significat. Primus in domo, secundus ad sepulcrum, tertius de sepulcro. Trina Domini vigilia tres personas nos habere in orando docet, et de præteritis et de præsentibus, et futuris veniam rogare. </span><span class="fk">Caro autem infirma. </span><span class="ft"> BEDA. Caro namque pondere suo ad ima semper trahit.</span></p>
  </aside>

  <aside id="FN372">
    <p class="f"><a class="notebackref" href="#MK14_42"><span class="notemark">†††</span> 14:42</a> <span class="fk">Surgite. </span><span class="ft"> Postquam tertio oravit, apostolorum timorem pœnitentia corrigendum docuit, securus ad passionem pergit, dicens: </span><span class="fk">Surgite, eamus. </span><span class="ft"> Quasi dicat nos non inveniant timentes, sed ultro eamus obviam, ut passuri gaudium et confidentiam videant.</span></p>
  </aside>

  <aside id="FN373">
    <p class="f"><a class="notebackref" href="#MK14_44"><span class="notemark">‡‡‡</span> 14:44</a> <span class="fk">Signum. </span><span class="ft"> HIER. Dat signum osculi cum veneno diaboli: sicut Cain obtulit sacrificium subdolum et reprobatum, unde vinum cum aceto in cruce ponunt.</span></p>
  </aside>

  <aside id="FN374">
    <p class="f"><a class="notebackref" href="#MK14_45"><span class="notemark">§§§</span> 14:45</a> <span class="fk">Rabbi. </span><span class="ft"> BEDA. Impudens et scelerata confidentia magistrum vocat, etc., usque ad illud etiam complet: </span><span class="fk">Cum his qui oderunt pacem</span><span class="ft"> Psal. 119., etc.</span></p>
  </aside>

  <aside id="FN375">
    <p class="f"><a class="notebackref" href="#MK14_47"><span class="notemark">*</span> 14:47</a> <span class="fk">Unus. </span><span class="ft"> ID. Petrus secundum Joannem eodem ardore mentis quo cætera. Sciebat enim quod Phinees puniendo sacrilegos, mercedem justitiæ et sacerdotii perennis acceperat. Lucas ait: </span><span class="fk">Quod Dominus tetigit auriculam et sanavit eam</span><span class="ft"> Luc. 22.. Ipse enim pietatis nunquam obliviscitur, hostes etiam suos vulnerari non patitur. Mystice: Docens eos qui in suæ mortis consensione vulnus animæ contraxerunt, si digne pœnituerunt salutem posse mereri.</span></p>
  </aside>

  <aside id="FN376">
    <p class="f"><a class="notebackref" href="#MK14_48"><span class="notemark">†</span> 14:48</a> <span class="fk">Tanquam ad latronem. </span><span class="ft"> ID. Quasi dicat: Stultum est cum gladiis et fustibus comprehendere, qui ultro se vobis tradit: et in nocte quasi latitantem investigare per proditorem, cum quotidie in templo doceat. Sed ideo adversum me congregamini in tenebris, quia potestas vestra in tenebris est.</span></p>
  </aside>

  <aside id="FN377">
    <p class="f"><a class="notebackref" href="#MK14_50"><span class="notemark">‡</span> 14:50</a> <span class="fk">Tunc, </span><span class="ft"> etc. ID. Impletur quod dixit, quod omnes scandalizarentur, etc., usque ad et a Deo revocandi, adversariis dare didicerunt.</span></p>
  </aside>

  <aside id="FN378">
    <p class="f"><a class="notebackref" href="#MK14_52"><span class="notemark">§</span> 14:52</a> <span class="fk">At ille, </span><span class="ft"> etc. Sicut Joseph relicto pallio nudus de manibus impudicæ dominæ effugit. Qui autem vult effugere manus iniquorum, relinquens mente quæ mundi sunt, post Jesum fugiat. </span><span class="fk">Ab eis. </span><span class="ft"> Quorum et præsentiam detestabatur et facta. Non a Domino, cujus amorem etiam absens corpore fixum servavit in mente.</span></p>
  </aside>

  <aside id="FN379">
    <p class="f"><a class="notebackref" href="#MK14_53"><span class="notemark">**</span> 14:53</a> <span class="fk">Summum, </span><span class="ft"> etc. Caipham scilicet, qui secundum Joannem erat pontifex anni illius, de quo consentaneum scribit Josephus, quod pontificium sibi absque merito dignitatis emerat a principe Romano: quid ergo mirum, si iniquus pontifex inique judicat?</span></p>
  </aside>

  <aside id="FN380">
    <p class="f"><a class="notebackref" href="#MK14_54"><span class="notemark">††</span> 14:54</a> <span class="fk">A longe. </span><span class="ft"> BEDA. Quia negationi proximus, si Christo proximus fuisset non negasset: in hoc tamen admirandus est, quod Dominum non reliquit etiamsi timeat. Quod timeat naturæ est, quod sequitur devotionis est: quod negat obreptionis est, quod pœnitet fidei est. </span><span class="fk">Atrium. </span><span class="ft"> HIER. Atrium, sæcularis circumitus est. Ministri, dæmonia sunt. Ignis desiderium carnale, cum quibus qui manet, flere peccata non valet. </span><span class="fk">Et calefaciebat se. </span><span class="ft"> BEDA. Est ignis charitatis; de quo dicitur, etc., usque ad moxque sui cordis arcana prunis inflammavit amoris.</span></p>
  </aside>

  <aside id="FN381">
    <p class="f"><a class="notebackref" href="#MK14_56"><span class="notemark">‡‡</span> 14:56</a> <span class="fk">Falsum testimonium. </span><span class="ft"> ID. Falsus est qui non in eodem sensu dicta intelligit quo dicuntur, etc., usque ad ut proprie de templo Judaico videatur dixisse.</span></p>
  </aside>

  <aside id="FN382">
    <p class="f"><a class="notebackref" href="#MK14_60"><span class="notemark">§§</span> 14:60</a> <span class="fk">Et exsurgens, </span><span class="ft"> etc. Iratus, quia non invenit locum calumniæ, motu corporis insaniam mentis demonstrat. </span><span class="fk">Non respondens, </span><span class="ft"> etc. Ad responsum provocat, ut ex qualibet occasione sermonis locum accusandi inveniat. Jesus autem non respondit, quia prævidit quidquid responderet in calumniam verti. </span><span class="fk">Tu es Christus. </span><span class="ft"> HIER. Quem exspectabat a longe non videbat prope: sicut Isaac caligantibus oculis, Jacob sub manibus non agnoscebat, sed longe post de eo futura canit.</span></p>
  </aside>

  <aside id="FN383">
    <p class="f"><a class="notebackref" href="#MK14_62"><span class="notemark">***</span> 14:62</a> <span class="fk">Et videbitis. </span><span class="ft"> Sacerdos interrogat Filium Dei; Jesus respondit Filium hominis; ut intelligamus eumdem Filium Dei esse et Filium hominis, ne quaternitatem faciamus in Trinitate, et homo in Deo, et Deus in homine sit. </span><span class="fk">A dextris virtutis. </span><span class="ft"> Quia </span><span class="fk">humiliavit seipsum factus obediens usque ad mortem, mortem autem crucis: propter quod et Deus exaltavit illum, et dedit illi nomen quod est super omne nomen</span><span class="ft"> Phil. 2.. </span><span class="fk">Cum nubibus cœli. </span><span class="ft"> HIER. Ascendit in nube, cum nube veniet: id est cum corpore solo suo quod assumpsit a virgine ascendit, et cum multiformi Ecclesia, quæ est corpus ipsius et plenitudo ad judicium venturus est, sicut dicit Matthæus: Cum autem venerit Filius hominis, et omnes angeli cum eo, etc.</span></p>
  </aside>

  <aside id="FN384">
    <p class="f"><a class="notebackref" href="#MK14_63"><span class="notemark">†††</span> 14:63</a> <span class="fk">Summus autem sacerdos. </span><span class="ft"> BEDA. Eadem rabies quæ prius de sede excusserat, etc., usque ad cum in Lycaonia quasi dii honorarentur, fecerunt. </span><span class="fk">Vestimenta sua, </span><span class="ft"> etc. HIER. Hoc est, ephod in quo Judæi habebant honorem, amiserunt, etc., usque ad ejus tamen inviolata permanet castitas usque ad consummationem sæculi in illis, quos sors electionis invenerit.</span></p>
  </aside>

  <aside id="FN385">
    <p class="f"><a class="notebackref" href="#MK14_64"><span class="notemark">‡‡‡</span> 14:64</a> <span class="fk">Qui omnes, </span><span class="ft"> etc. HIER. Quo reatu suo nostrum reatum solveret, etc., usque ad hinc propheta: </span><span class="fk">Quid retribuam Domino pro omnibus quæ retribuit mihi? </span><span class="ft"> Psal. CXV.</span></p>
  </aside>

  <aside id="FN386">
    <p class="f"><a class="notebackref" href="#MK14_65"><span class="notemark">§§§</span> 14:65</a> <span class="fk">Velare faciem, </span><span class="ft"> etc. Non ut scelera eorum non videat, sed, ut ipsi quondam Moysi fecerunt, a se gratiam cognitionis ejus abscondant. Hoc velamentum usque hodie manet super cor eorum, quod in Christum credentibus est ablatum. Unde eo moriente velut templum scissum est, et sancta sanctorum arcana patefacta. </span><span class="fk">Alapis eum cædebant. </span><span class="ft"> BEDA. Qui tunc cæsus est alapis, et nunc cæditur blasphemiis falsorum Christianorum. Qui consumptus salivis infidelium, nunc vesanis fidelium opprobriis exhonoratur.</span></p>
  </aside>

  <aside id="FN387">
    <p class="f"><a class="notebackref" href="#MK14_68"><span class="notemark">*</span> 14:68</a> <span class="fk">At ille, </span><span class="ft"> etc. Nota, quod negat Christum qui se negat ejus esse discipulum. Dominus enim non dixit: Negabis te discipulum meum, sed </span><span class="fk">me negabis. </span><span class="ft"> Negavit ergo eum cum se negavit ejus esse discipulum. </span><span class="fk">Et exiit foras, </span><span class="ft"> etc. HIER. Petrus sine spiritu, voci ancillæ cessit, etc., usque ad et foras eximus extra quod fuimus.</span></p>
  </aside>

  <aside id="FN388">
    <p class="f"><a class="notebackref" href="#MK14_70"><span class="notemark">†</span> 14:70</a> <span class="fk">Nam et Galilæus. </span><span class="ft"> BEDA. Eadem lingua Galilæis et Hierosolymitis est, sed tamen quæcunque provincia et regio habet proprium loquendi sonum quem mutare, etc., usque ad quia nomen illud aliter Hierosolymitæ, aliter Galilæi sonabant.</span></p>
  </aside>

  <aside id="FN389">
    <p class="f"><a class="notebackref" href="#MK14_72"><span class="notemark">‡</span> 14:72</a> <span class="fk">Et recordatus est. </span><span class="ft"> ID. Petrus nocte negat, ad galli cantum pœnitet. In die quem tertio negaverat, se tertio amare professus est. Quod enim, etc., usque ad egreditur foras (ut alii Evangelistæ narrant), ut ab impiis secretus, negationis culpam liberius abluat fletibus.</span></p>
  </aside>

  <aside id="FN390">
    <p class="f"><a class="notebackref" href="#MK15_1"><span class="notemark">*</span> 15:1</a> <span class="fk">Et confestim, </span><span class="ft"> etc. Sequitur: </span><span class="fk">Vincientes Jesum. </span><span class="ft"> Mos erat Judæis, ut quem morte adjudicassent, vinctum judici traderent. Et notandum, quod non tunc primum ligaverant, sed mox comprehensum nocte in horto, ut Joannes dicit: Et sic </span><span class="fk">adduxerunt eum ad Annam primum</span><span class="ft"> Joan. 18.. HIER. Adest Samson vinctus a Dalila. Samson interpretatur, etc., usque ad et fontem perennis vitæ sitientibus nobis, id est corporis sui, aperit.</span></p>
  </aside>

  <aside id="FN391">
    <p class="f"><a class="notebackref" href="#MK15_2"><span class="notemark">†</span> 15:2</a> <span class="fk">Tu es rex Judæorum? </span><span class="ft"> Cum Pilatus nihil criminis interrogat nisi an sit rex Judæorum, arguitur impietas eorum qui nec falso quidem quod objiciant invenerunt. </span><span class="fk">Tu dicis. </span><span class="ft"> Sic temperat responsum, ut verum dicat, nec tamen calumniæ pareat. Et nota, quod Pilato qui invitus fert sententiam, aliqua in parte responderit: sacerdotibus autem et principibus respondere noluerit, indignosque sermone suo judicaverit.</span></p>
  </aside>

  <aside id="FN392">
    <p class="f"><a class="notebackref" href="#MK15_4"><span class="notemark">‡</span> 15:4</a> <span class="fk">Vide, </span><span class="ft"> etc. Ethnicus condemnat Jesum, sed causam refert in populum Judæorum. </span><span class="fk">Vide in quantis, </span><span class="ft"> etc.</span></p>
  </aside>

  <aside id="FN393">
    <p class="f"><a class="notebackref" href="#MK15_11"><span class="notemark">§</span> 15:11</a> <span class="fk">Ut magis Barabbam. </span><span class="ft"> BEDA. Adhæret Judæis usque hodie petitio sua, quam toto labore impetraverunt. Data enim optione sibi, pro Jesu latronem, pro Salvatore interfectorem elegerunt. Merito ergo salutem et vitam perdiderunt et latrociniis ac seditionibus in tantum se subdiderunt, ut regnum et patriam perderent, et libertatem corporis et animæ nunquam reciperent.</span></p>
  </aside>

  <aside id="FN394">
    <p class="f"><a class="notebackref" href="#MK15_14"><span class="notemark">**</span> 15:14</a> <span class="fk">Pilatus vero. </span><span class="ft"> Multas occasiones dedit Pilatus liberandi Salvatorem, primo justo conferens latronem, deinde inferens: </span><span class="fk">Quid ergo vultis faciam regi Judæorum? </span><span class="ft"> Cumque respondissent: </span><span class="fk">Crucifigatur, </span><span class="ft"> non statim acquievit, sed secundum suggestionem uxoris quæ mandaverat ei (ut Matthæus dicit): </span><span class="fk">Nihil tibi et justo illi</span><span class="ft"> Matth. 27., respondens ait: </span><span class="fk">Quid enim mali fecit? </span><span class="ft"> Quod dicendo, Jesum absolvit. </span><span class="fk">At illi magis, </span><span class="ft"> etc. David: </span><span class="fk">Circumdederunt me canes multi</span><span class="ft"> Psal. 21., etc. Isaias: </span><span class="fk">Exspectavi ut faceret judicium, et ecce iniquitas: et justitiam, et ecce clamor</span><span class="ft"> Isa. 5.. Jeremias: </span><span class="fk">Facta est hæreditas mea mihi sicut leo in silva: dedit contra me vocem</span><span class="ft"> Jer. 12..</span></p>
  </aside>

  <aside id="FN395">
    <p class="f"><a class="notebackref" href="#MK15_15"><span class="notemark">††</span> 15:15</a> <span class="fk">Barabbam, et tradidit, </span><span class="ft"> etc. HIER. Hi sunt duo hirci, unus apompeius, id est emissarius, cum peccato populi in desertum inferni absolutus dimittitur. Alter pro peccatis absolutorum, ut agnus occiditur. Pars Domini semper mactatur, pars diaboli, qui est magister eorum, effrenata in tartara præcipitatur. </span><span class="fk">Jesum flagellis. </span><span class="ft"> Ut nos flagellis liberaret; unde: </span><span class="fk">Flagellum non appropinquabit tabernaculo tuo</span><span class="ft"> Psal. 90.: cum prius diceretur: </span><span class="fk">Multa flagella peccatoris</span><span class="ft"> Psal. 31.. BEDA. </span><span class="fk">Jesum flagellis cæsum. </span><span class="ft"> Cæsus est ab ipso Pilato, unde Joannes: </span><span class="fk">Apprehendit Pilatus Jesum et flagellavit: </span><span class="ft"> et post subjunxit: </span><span class="fk">Et milites plectentes coronam de spinis</span><span class="ft"> Joan. 19., etc. Et militibus illudendum præbuit. Quod ideo fecit, ut ejus pœnis et opprobriis saturati ultra mortem non sitirent.</span></p>
  </aside>

  <aside id="FN396">
    <p class="f"><a class="notebackref" href="#MK15_17"><span class="notemark">‡‡</span> 15:17</a> <span class="fk">Et induunt. </span><span class="ft"> BEDA. Matthæus ita: </span><span class="fk">Et exuentes eum, chlamydem coccineam circumdederunt ei</span><span class="ft"> Marc. 27.. Quod idem est. Pro regia enim purpura data est, etc., usque ad purpura vel cocco vestitur, cum triumpho gloriosorum martyrum gloriatur.</span></p>
  </aside>

  <aside id="FN397">
    <p class="f"><a class="notebackref" href="#MK15_19"><span class="notemark">§§</span> 15:19</a> <span class="fk">Et percutiebant, </span><span class="ft"> etc. Caput Christi Deus est. Caput ergo Christi percutiunt qui eum denegant esse Deum. Et qui Scripturæ auctoritate errorem suum defendunt (quia scriptura arundine solet fieri), quasi arundine caput ejus feriunt. In faciem ejus spuunt qui præsentiam gratiæ ejus exsecrandis verbis ex interna cæcæ mentis insania conceptis respuunt, et eum in carne venisse negant. </span><span class="fk">Adorabant eum. </span><span class="ft"> Quasi falso se dixisset Deum. Sed hodie (quod est gravioris insaniæ) quidam eum certa fide ut Deum verum adorant, sed perversis actibus mox verba ejus quasi fabulosa despiciunt, ac promissa regni illius temporalibus illecebris postponunt. </span><span class="fk">Et educunt illum. </span><span class="ft"> HIER. Hic educitur Abel in agrum a fratre ut perimatur. Hic adest Isaac, etc., usque ad hic adest Jonas de ligno navis foris et in mare ventremque ceti triduo missus.</span></p>
  </aside>

  <aside id="FN398">
    <p class="f"><a class="notebackref" href="#MK15_20"><span class="notemark">***</span> 15:20</a> <span class="fk">Ut crucifigerent. </span><span class="ft"> HIER. Ipsa crucis species quid est nisi forma quadrati mundi? Oriens de virtute fulget, arcton dextera tenet, auster læva consistit, occidens sub plantis firmatur. Unde Apostolus: </span><span class="fk">Ut sciamus quæ sit latitudo, longitudo, sublimitas et profundum</span><span class="ft"> Ephes. 3.. Aves in forma crucis ad æthera volant, homo adorat, et natat in forma crucis, navis per maria antenna cruci assimilata sufflatur. Tau littera signum salutis et crucis demonstrat.</span></p>
  </aside>

  <aside id="FN399">
    <p class="f"><a class="notebackref" href="#MK15_21"><span class="notemark">†††</span> 15:21</a> <span class="fk">Et angariaverunt. </span><span class="ft"> BEDA. Ipse Dominus primo crucem suam portavit, sicut Joannes dicit: Post iste Simon, de quo et alii dicunt, et hoc satis congruo ordine mysterii. </span><span class="fk">Christus enim passus pro nobis, vobis relinquens exemplum ut sequamini vestigia ejus</span><span class="ft"> Joan. XIX; I Petr. 2.. HIER. Simon qui portat crucem in angaria, hic est qui laborat pro laude humana. Cogunt eum homines huic labori quem non cogit timor vel dilectio Dei. </span><span class="fk">Patrem Alexandri. </span><span class="ft"> Magnæ opinionis Simon iste videtur esse, cum et filii ejus tanquam noti omnibus ex nomine designantur. HIER. Alii per merita patrum suorum commemorantur, alii per merita filiorum. Hic autem Simon, etc., usque ad unde: per Jeremiam ad Judæam dicitur: </span><span class="fk">Olivam uberem, pulchram, fructiferam, speciosam vocavit Dominus nomen tuum. </span></p>
  </aside>

  <aside id="FN400">
    <p class="f"><a class="notebackref" href="#MK15_22"><span class="notemark">‡‡‡</span> 15:22</a> <span class="fk">Calvariæ locus. </span><span class="ft"> HIER. Tradunt Judæi quod in hoc loco montis immolatus fuerit aries pro Isaac Gen. 22., ut ibi decalvetur Christus, id est carne sua, scilicet Judæa carnali, separetur. BEDA. Extra portam truncabantur capita damnatorum, et calvariæ decollatorum loca dicuntur. Ideo ibi crucifixus Dominus ut ubi erat area damnatorum, ibi erigantur vexilla martyrum. Et quoniam pro nobis factum est maledictum crucis et flagellatus et crucifixus pro salute omnium, quasi noxius inter noxios voluit crucifigi.</span></p>
  </aside>

  <aside id="FN401">
    <p class="f"><a class="notebackref" href="#MK15_23"><span class="notemark">§§§</span> 15:23</a> <span class="fk">Et dabant. </span><span class="ft"> BEDA. Matthæus, </span><span class="fk">cum felle mistum</span><span class="ft"> Matth. 27., quod idem est. Fel enim pro amaritudine posuit. Myrrhatum enim vinum est amarissimum; quanquam fieri possit ut et felle et myrrha amarissimum redderent vinum. HIER. </span><span class="fk">Et dabant, </span><span class="ft"> etc. Hoc aceto succus lethalis pomi abstergitur. </span><span class="fk">Et non accepit. </span><span class="ft"> Id pro quo patitur. Unde de eo: </span><span class="fk">Quæ non rapui tunc exsolvebam</span><span class="ft"> Psal. 68.. </span><span class="fk">Et non accepit. </span><span class="ft"> Matthæus: </span><span class="fk">Et cum gustasset, noluit bibere. </span><span class="ft"> Indicat Matthæus quod pro nobis amaritudinem mortis gustaverit, sed die tertia resurrexit.</span></p>
  </aside>

  <aside id="FN402">
    <p class="f"><a class="notebackref" href="#MK15_24"><span class="notemark">*</span> 15:24</a> <span class="fk">Et curcifigentes cum. </span><span class="ft"> HIER. Hic figitur salus in ligno. Primo infixa est mors in ligno. Lignum primum, scientiæ boni et mali; secundum boni tantum et vitæ nobis lignum est. Extensio primæ manus ad lignum mortem apprehendit; extensio secundæ vitam quæ perierat invenit. Ligno hoc vehimur per mare undosum ad terram viventium. </span><span class="fk">Vestimenta sua. </span><span class="ft"> BEDA. Quadripartita vestis Christi secundum numerum militum, significat Ecclesiam quatuor partibus orbis æqualiter, id est concorditer distributam. HIER. Vestimenta Domini mandata sunt quibus tegitur corpus ejus, quod est Ecclesia, quia dividuntur inter milites gentium ut sint quatuor ordines cum sit una fides, id est conjugati, viduati, præpositi, separati. Sortiti sunt tunicam indivisam quæ est pax et veritas in cunctis in modum regalis amictus vel annuli. </span><span class="fk">Mittentes sortem. </span><span class="ft"> ID. Super tunicam, scilicet quæ erat inconsutilis. Hic sortita, etc., usque ad et sors solius Dei judicio venit vel cedit.</span></p>
  </aside>

  <aside id="FN403">
    <p class="f"><a class="notebackref" href="#MK15_25"><span class="notemark">†</span> 15:25</a> <span class="fk">Erat autem hora ter. </span><span class="ft"> HIER. Hoc proprie Marcus, nam sexta hora tenebræ suffuderunt terram, ut non quis posset movere caput. A tricesimo namque, etc., usque ad qui magis dicendi sunt eum crucifixisse quamvis nitantur hoc dissimulare, quam milites qui secundum officium suum duci suo paruere.</span></p>
  </aside>

  <aside id="FN404">
    <p class="f"><a class="notebackref" href="#MK15_26"><span class="notemark">‡</span> 15:26</a> <span class="fk">Et erat titulus. </span><span class="ft"> BEDA. Titulus ostendit quod nec occidendo potuerunt efficere quod non esset eis rex; unde: </span><span class="fk">Ego autem constitutus sum rex ab eo, </span><span class="ft"> etc. Bene enim simul est rex et pontifex, cum eximiam Patri suæ carnis hostiam offerret in altari crucis, et regis dignitatem titulo prætenderet, ut cunctis insinuaret quod per crucis patibulum non perdiderit, sed confirmaverit imperium.</span></p>
  </aside>

  <aside id="FN405">
    <p class="f"><a class="notebackref" href="#MK15_27"><span class="notemark">§</span> 15:27</a> <span class="fk">Et cum eo crucifigunt. </span><span class="ft"> BEDA. Sicut dicit Apostolus: </span><span class="fk">Vetus homo noster simul cum illo crucifixus est ut destruatur corpus peccati, ut ultra non dominetur super nos peccatum. </span><span class="ft"> Quandiu ergo agunt opera nostra ut evacuetur corpus peccati, quandiu, etc., usque ad unde Apostolus: </span><span class="fk">Ut in charitate radicati et fundati possitis comprehendere cum omnibus sanctis quæ sit latitudo, longitudo, sublimitas et profundum</span><span class="ft"> Ephes. 3.. </span><span class="fk">Duos latrones. </span><span class="ft"> ID.Latrones qui cum Domino crucifixi sunt signant eos qui fide et confessione Christi, vel agone sui martyrii, vel quamlibet arctam continentiam subeunt. Et qui hoc pro æterna gloria gerunt, dextri latronis merito et fide signantur. Qui autem pro humana gloria vel qualibet minus digna intentione, sinistri latronis mentem imitatur et actus. HIER. Cum iniquis veritas deputata unum relinquit sinistrum, alterum assumit dextrum; sic faciet in die judicii, ex simili crimine dissimiles sortiuntur vias. Alter præcedit Petrum in paradisum, alter Judam in infernum. Confessio brevis vitam acquirit longam, et blasphemia finita pœna plectitur æterna. Hic pullus Judæ ligatur ad vitem, id est, pallium tingitur in sanguine uvæ, hic lacerant hædi vineam.</span></p>
  </aside>

  <aside id="FN406">
    <p class="f"><a class="notebackref" href="#MK15_29"><span class="notemark">**</span> 15:29</a> <span class="fk">Moventes capita. </span><span class="ft"> HIER. Emittitur mors iniquorum quando excitantur vincula inferni usque ad cervicem, quæ est cervix humani generis.</span></p>
  </aside>

  <aside id="FN407">
    <p class="f"><a class="notebackref" href="#MK15_31"><span class="notemark">††</span> 15:31</a> <span class="fk">Alios salvos. </span><span class="ft"> HIER. Etiam nolentes confitentur quod alios fecit salvos, et se propria damnant sententia, quia alios salvos fecit et se si vellet salvare poterat.</span></p>
  </aside>

  <aside id="FN408">
    <p class="f"><a class="notebackref" href="#MK15_32"><span class="notemark">‡‡</span> 15:32</a> <span class="fk">Descendat nunc. </span><span class="ft"> Plus est de sepulcro surgere, et tamen non crediderunt. </span><span class="fk">Hi omnes declinaverunt, simul inutiles facti sunt</span><span class="ft"> Psal. 13.. </span><span class="fk">Et qui cum eo. </span><span class="ft"> BEDA. Secundum Lucam Luc. 23. unus latro blasphemabat dicens: </span><span class="fk">Si tu es </span><span class="fk">Christus, salvum fac te et nos. </span><span class="ft"> Alter, etc., usque ad qui cœlestia petunt, ad ea sine dubio Christo mediante et miserante perveniunt.</span></p>
  </aside>

  <aside id="FN409">
    <p class="f"><a class="notebackref" href="#MK15_33"><span class="notemark">§§</span> 15:33</a> <span class="fk">Et facta hora sexta. </span><span class="ft"> BEDA. Notandum quod hora sexta, id est sole recessuro a centro mundi, crucifixus sit, et diluculo, oriente sole resurrexit, etc., usque ad et qua hora primus Adam peccando mundo mortem intulit, eadem hora secundus Adam mortem moriendo destrueret. </span><span class="fk">Tenebræ. </span><span class="ft"> HIER. Hic adest Nœ inebriatus ac nudatus cœlo ac terra ebrioso pallio tectus, et ab homine irrisus hic stillavit de ligno sanguis.</span></p>
  </aside>

  <aside id="FN410">
    <p class="f"><a class="notebackref" href="#MK15_35"><span class="notemark">***</span> 15:35</a> <span class="fk">Et quidam, </span><span class="ft"> etc. Non omnes. Forsitan milites Romani non intelligentes proprietatem Hebræi sermonis, ex eo quod dicitur Eloi, putaverunt Eliam ab eo vocari. Vel Judæi solito sibi sermone verba Domini depravantes, imbecillitatis infamabant eum quod Eliæ vocaret auxilium.</span></p>
  </aside>

  <aside id="FN411">
    <p class="f"><a class="notebackref" href="#MK15_36"><span class="notemark">†††</span> 15:36</a> <span class="fk">Currens autem, </span><span class="ft"> etc. BEDA. Joannes plenius dicit: </span><span class="fk">Postea sciens Jesus, </span><span class="ft"> etc. Quasi: Hoc minus fecistis, date quod estis. Erant enim, etc., usque ad de quo: </span><span class="fk">Dominus plantavit vineam Soreth: et quomodo conversa es in amaritudinem vitis alienæ: et exspectavi ut faceres uvas, et fecisti spinas</span><span class="ft"> Isa. 5..</span></p>
  </aside>

  <aside id="FN412">
    <p class="f"><a class="notebackref" href="#MK15_37"><span class="notemark">‡‡‡</span> 15:37</a> <span class="fk">Jesus autem, </span><span class="ft"> etc. BEDA. Quid dixerit Lucas aperit: </span><span class="fk">Pater, in manus tuas commendo spiritum meum; et hoc dicens exspiravit</span><span class="ft"> Luc. 23.. Quod autem dicit Joannes: </span><span class="fk">Cum accepisset acetum, dixit: Consummatum est: et inclinato capite tradidit </span><span class="fk">spiritum</span><span class="ft"> Joan. 19.. Inter hoc quod ait: </span><span class="fk">Consummatum est, </span><span class="ft"> et illud: </span><span class="fk">inclinato capite emisit spiritum, </span><span class="ft"> emissa est vox illa magna, quam Joannes tacet, cæteri commemorant: </span><span class="fk">In manus tuas, </span><span class="ft"> etc. HIER. Infirmata etenim carne mox virtus divina invaluit quæ dicit: </span><span class="fk">Aperite mihi portas justitiæ</span><span class="ft"> Psal. 117., etc. Nos autem cum nulla, vel una voce morimur qui de terra sumus; ille enim cum exaltata voce exspiravit qui de cœlo descendit.</span></p>
  </aside>

  <aside id="FN413">
    <p class="f"><a class="notebackref" href="#MK15_38"><span class="notemark">§§§</span> 15:38</a> <span class="fk">Et velum templi. </span><span class="ft"> Ut arcam testamenti, et omnia legis sacramenta quæ tegebantur appareant, et ad gentes transeant. Ante dicebatur: </span><span class="fk">Notus in Judæa Deus, in Isræl magnum nomen ejus</span><span class="ft"> Psal. 75.; nunc autem: </span><span class="fk">Exaltare super cœlos </span><span class="fk">Deus</span><span class="ft"> Ibid. 56., </span><span class="fk">et in omni, </span><span class="ft"> etc.; et in Evangelio prius: </span><span class="fk">In viam gentium ne abieritis</span><span class="ft"> Matth. 10..; et post passionem: </span><span class="fk">Ite, et docete omnes gentes</span><span class="ft"> Ibid. 28..</span></p>
  </aside>

  <aside id="FN414">
    <p class="f"><a class="notebackref" href="#MK15_39"><span class="notemark">*</span> 15:39</a> <span class="fk">Videns autem, </span><span class="ft"> etc. Ostenditur quare centurio miratur, quia vidit eum sic exspirasse, id est spiritum emisisse. Nullus enim habet potestatem emittendi spiritum, nisi conditor animarum. </span><span class="fk">Vere, </span><span class="ft"> etc. HIER. Nota quod centurio ante crucem in ipso scandalo passionis vere Filium Dei confitetur: et Arius, etc., usque ad et vere Filium Dei Synagoga tacente confirmat.</span></p>
  </aside>

  <aside id="FN415">
    <p class="f"><a class="notebackref" href="#MK15_40"><span class="notemark">†</span> 15:40</a> <span class="fk">Erant autem. </span><span class="ft"> ID. Sicut non excluditur muliebris sexus a salute per Mariam virginem: ita non repellitur a mysterio crucis scientiæ et resurrectionis per viduam Mariam Magdalenam et cæteras matres. </span><span class="fk">Jacobi minoris et Joseph. </span><span class="ft"> BEDA. Minorem Jacobum dicit Jacobum Alphei, qui et frater Domini, eo quod esset filius Mariæ materteræ Domini. De qua Joannes: </span><span class="fk">Stabant autem juxta crucem Jesu mater ejus</span><span class="ft"> Joan. 19., etc. Cleophæ videtur eam dicere a patre vel a cognatione.</span></p>
  </aside>

  <aside id="FN416">
    <p class="f"><a class="notebackref" href="#MK15_42"><span class="notemark">‡</span> 15:42</a> <span class="fk">Et cum jam sero esset, </span><span class="ft"> etc. ID. Græce, præparatio Latine. Hoc nomine Judæi inter Græcos morantes sextam sabbati appellabant, quia in eo quæ sabbato erant necessaria præparabant secundum quod, etc., usque ad donec octava veniente ætate et ipsa corpora resurrectione glorificata cum animabus simul incorruptionem æternæ hæreditatis accipiant.</span></p>
  </aside>

  <aside id="FN417">
    <p class="f"><a class="notebackref" href="#MK15_43"><span class="notemark">§</span> 15:43</a> <span class="fk">Venit Joseph. </span><span class="ft"> HIER. Joseph venit sero parasceve ab Arimathia, quæ interpretatur </span><span class="fk">deponens, </span><span class="ft"> ad deponendum corpus Christi, etc., </span><span class="fk">us que ad</span><span class="ft"> aspicientibus a longe electis qui sunt stellæ maris, quando, si fieri potest, scandalizabuntur etiam electi.</span></p>
  </aside>

  <aside id="FN418">
    <p class="f"><a class="notebackref" href="#MK15_46"><span class="notemark">**</span> 15:46</a> <span class="fk">Joseph autem, </span><span class="ft"> etc. BEDA. Ex simplici sepultura Domini, ambitio divitum condemnatur, qui nec in tumulis, etc., usque ad lineo terreno celebrat, sicut corpus Domini in syndone munda sepultum est: sic a papa Sylvestro statutum est. </span><span class="fk">Quod erat excisum. </span><span class="ft"> BEDA. Dicitur quod monumentum Domini domus rotunda fuit de subjacente rupe excisa tantæ altitudinis ut homo rectus consistens vix extenta manu culmen possit attingere. Et habet introitum, etc., usque ad color autem monumenti et loculi albo et rubeo dicitur esse permistus.</span></p>
  </aside>

  <aside id="FN419">
    <p class="f"><a class="notebackref" href="#MK15_47"><span class="notemark">††</span> 15:47</a> <span class="fk">Maria autem, </span><span class="ft"> etc. ID. Lucas dicit: </span><span class="fk">Quia astabant omnes noti ejus a longe, et mulieres quæ secutæ fuerant eum</span><span class="ft"> Luc. 23.. Sed aliis deposito corpore ejus ad sua remeantibus, solæ mulieres, etc., usque ad et si forte valeant imitari pia curiositate, quo ordine sit ejus passio amplectenda, perpendunt.</span></p>
  </aside>

  <aside id="FN420">
    <p class="f"><a class="notebackref" href="#MK16_1"><span class="notemark">*</span> 16:1</a> <span class="fk">Et cum transisset. </span><span class="ft"> BEDA. Lucas dicit quia revertentes a monumento paraverunt aromata et unguenta, et sabbato siluerunt, quia mandatum erat ut sabbati silentium, etc., usque ad illuminata facie decussis vitiorum tenebris odorem bonorum operum Domino et orationum suavitatem offerre. HIER. Nunc cum aromatibus redolentibus cum sponsa et adolescentulis currunt, post eam conspergimus librum, id est cubile, etc., usque ad et Domino in eo cum triumpho resurgente et dicente: </span><span class="fk">Hæc est dies quam fecit Dominus, </span><span class="ft"> etc. PSAL. 117..</span></p>
  </aside>

  <aside id="FN421">
    <p class="f"><a class="notebackref" href="#MK16_2"><span class="notemark">†</span> 16:2</a> <span class="fk">Et valde mane. </span><span class="ft"> HIER. Quod alius dicit diluculo. Diluculum est inter tenebras noctis et diei claritatem in qua salus venit in Ecclesia declaranda more solis, qui consurgens roseam præmittit auroram, ut tantus splendor præparatis oculis possit videri, cum tempus Dominicæ resurrectionis illuxit, ut tunc laudes Christi tota cantaret ecclesia sanctarum feminarum, quando vitam præstitit et lumen credulitatis infundit.</span></p>
  </aside>

  <aside id="FN422">
    <p class="f"><a class="notebackref" href="#MK16_3"><span class="notemark">‡</span> 16:3</a> <span class="fk">Et dicebant ad invicem. </span><span class="ft"> HIER. Aquilæ congregantur ad corpus, martyres et apostoli vident lapidem revolutum, qui est lex mortis, quasi dicat: </span><span class="fk">Ubi est, mors, aculeus tuus</span><span class="ft"> I Cor. 15.?</span></p>
  </aside>

  <aside id="FN423">
    <p class="f"><a class="notebackref" href="#MK16_4"><span class="notemark">§</span> 16:4</a> <span class="fk">Revolutum lapidem. </span><span class="ft"> BEDA. Quomodo lapis per angelum sit revolutus, Matthæus dicit? Allegorice autem, lapidis revolutio resurrectionem sacramentorum Christi quæ velamine litteræ legis tecta erant, insinuat. Lex etenim in lapide scripta est cujus ablato tegmine, gloria resurrectionis ostensa est, et abolitio mortis antiquæ, et vita nobis speranda perpetua toto orbe cœpit prædicari.</span></p>
  </aside>

  <aside id="FN424">
    <p class="f"><a class="notebackref" href="#MK16_5"><span class="notemark">**</span> 16:5</a> <span class="fk">Juvenem. </span><span class="ft"> HIER. Non senem, non infantem, sed jucundum ætate, ut dicitur: </span><span class="fk">Lætare, juvenis, in adolescentia tua</span><span class="ft"> Eccle. 11., quæ non est hic vera dum senio mista. BEDA. Mulieres angelos vident quæ cum aromatibus venerunt, quia illæ mentes supernos cives aspiciunt, quæ cum virtutibus ad Deum per sancta desideria veniunt. </span><span class="fk">Sedentem in dexteris. </span><span class="ft"> BEDA. Ad meridianam partem loci illius, ubi positum fuerat, etc., usque ad intrantes in monumentum duos angelos ibi stantes invenerunt. GREG. Per sinistram vita præsens, per dexteram vita æterna, etc., usque ad et ad angelorum numerum restituens cœlestis patriæ damna reparavit.</span></p>
  </aside>

  <aside id="FN425">
    <p class="f"><a class="notebackref" href="#MK16_6"><span class="notemark">††</span> 16:6</a> <span class="fk">Nolite expavescere. </span><span class="ft"> GREG. Quasi: Paveant illi qui non amant adventum Domini vel supernorum civium, qui vitiis pressi de eorum societate desperant. Vos autem, quid timetis quæ vestros concives videtis? Unde Matthæus angelum apparuisse describens ait: </span><span class="fk">Erat aspectus ejus sicut fulgur, et vestimenta ejus sicut nix</span><span class="ft"> Matt. 28.. </span><span class="fk">Jesum. </span><span class="ft"> Salutare. Sed quia multi non substantialiter sed nuncupative hoc nomine dicebantur, determinat per locum Nazarenum, et causam subdit: </span><span class="fk">Crucifixum. </span><span class="ft"> Atque addit: </span><span class="fk">Surrexit, non est hic. </span><span class="ft"> Per præsentiam carnis, qui tamen nusquam deest per præsentiam majestatis. </span><span class="fk">Ecce locus. </span><span class="ft"> Ostenditur mortalitas mortalibus ad actionem gratiarum debitam, ut intelligamus quid simus et fuerimus, et sciamus quid erimus.</span></p>
  </aside>

  <aside id="FN426">
    <p class="f"><a class="notebackref" href="#MK16_7"><span class="notemark">‡‡</span> 16:7</a> <span class="fk">Et Petro. </span><span class="ft"> BEDA. Petrus vocatur ex nomine, ne desperet ex negatione. Nisi enim, etc., usque ad ut qui futurus erat pastor Ecclesiæ in sua culpa disceret quomodo aliis misereri deberet. </span><span class="fk">Et Petro. </span><span class="ft"> HIER. Qui se indignum discipulatu indicat, cum ter magistrum negat. Sed peccata præterita non nocent, quando non placent. </span><span class="fk">Præcedit vos. </span><span class="ft"> Bene de Redemptore nostro dicitur: de Galilæa namque transmigratio facta interpretatur. Jam enim a passione ad resurrectionem, a morte ad vitam, a pœna ad gloriam transmigraverat. Et bene post resurrectionem in Galilæa a discipulis videtur, quia resurrectionis ejus gloriam post læti videbimus, si modo a vitiis ad virtutum celsitudinem transmigremus. Qui ergo in sepulcro nuntiatur, in transmigratione ostenditur; et qui in mortificatione carnis agnoscitur, in transmigratione mentis videtur. BEDA. Nota quod Marcus dicit: </span><span class="fk">Præcedit vos in Galilæam, </span><span class="ft"> etc. Nec tamen ibi visum retulit. Matthæus autem, etc., usque ad sicut in illa æternitate cognoscetur, quo et nos perducet propter formam servi, ut liberi contemplemur formam Domini.</span></p>
  </aside>

  <aside id="FN427">
    <p class="f"><a class="notebackref" href="#MK16_8"><span class="notemark">§§</span> 16:8</a> <span class="fk">Fugerunt. </span><span class="ft"> HIER. De futura vita dicitur: </span><span class="fk">Fugiet dolor et gemitus. </span><span class="ft"> Imitantur mulieres ante resurrectionem omnium quod faciunt post, id est, quod facturæ sunt fugiunt mortem et pavorem. </span><span class="fk">Et nemini. </span><span class="ft"> HIER. Quia illi soli mysterium resurrectionis vident qui meruerunt, unde, secundum Joannem: </span><span class="fk">Petrus autem surgens cucurrit ad monumentum, </span><span class="ft"> ut videret quæ audivit.</span></p>
  </aside>

  <aside id="FN428">
    <p class="f"><a class="notebackref" href="#MK16_9"><span class="notemark">***</span> 16:9</a> <span class="fk">Surgens autem. </span><span class="ft"> Mane surrexit, sero sepultus est, ut hoc adimpleret: </span><span class="fk">Ad vesperum demorabitur fletus et ad matutinum lætitia</span><span class="ft"> Psal. 29.. Sepultus ergo sexta sabbati quæ vocatur parasceve circa ve peram sequenti nocte et die sabbati, cum sequenti nocte in monumento positus, die tertia, id est primo mane prima sabbati, surrexit. Et bene una die et duabus noctibus in sepulcro jacuit, quia lucem suæ simplæ mortis nostræ duplæ mortis tenebris adjunxit. In morte enim animæ et spiritus tenebamur, unde ad nos suam, id est carnis mortem attulit, et duas nostras solvit: simplam suam duplæ nostræ contulit, et duplam nostram moriens abstulit. </span><span class="fk">Apparuit primo Mariæ Magdalenæ. </span><span class="ft"> Mariæ Magdalenæ primo ostenditur, de qua ejecerat septem dæmonia: quia meretrices, et publicani præcedunt Synagogam in regnum Dei, ut latro præcessit apostolos. Apostoli flent et lugent, quia necdum viderunt, sed cito consolabuntur. BEDA. In principio mulier auctor culpæ viro fuit, exsecutor vir erroris, etc., usque ad ut ipsis evangelistis et apostolis resurrectionem evangelizaret.</span></p>
  </aside>

  <aside id="FN429">
    <p class="f"><a class="notebackref" href="#MK16_11"><span class="notemark">†††</span> 16:11</a> <span class="fk">Et illi audientes. </span><span class="ft"> BEDA. Quod discipuli resurrectionem tarde credunt, non tam est illorum infirmitas, quam nostra firmitas; dubitantibus enim resurrectio per multa argumenta monstrata est, quibus et nos firmius solidamur.</span></p>
  </aside>

  <aside id="FN430">
    <p class="f"><a class="notebackref" href="#MK16_12"><span class="notemark">‡‡‡</span> 16:12</a> <span class="fk">Duobus ex his. </span><span class="ft"> BEDA. Hoc Lucas apertius Luc. 24.: </span><span class="fk">Oculi eorum, </span><span class="ft"> etc. Post cognoverunt eum in fractione panis. Et sicut Lucas ait: </span><span class="fk">Surgentes eadem hora reversi sunt in Hierusalem, </span><span class="ft"> etc. </span><span class="fk">Ambulantibus. </span><span class="ft"> HIER. Fides hic laborat agens activam vitam, illic contemplativa, etc., usque ad oblitus carnis suæ postulat in ista vita quod post illam speramus in futura.</span></p>
  </aside>

  <aside id="FN431">
    <p class="f"><a class="notebackref" href="#MK16_14"><span class="notemark">§§§</span> 16:14</a> <span class="fk">Novissime, </span><span class="ft"> etc. BEDA. Quadragesimo die, quando erat jam ab eis recessurus in cœlum, hoc eis maxime, etc., </span><span class="fk">usque ad: Euntes in mundum universum, prædicate Evangelium. </span><span class="fk">Duritiam cordis, </span><span class="ft"> etc. HIER. Ut succedat cor carneum charitate plenum: hinc quod catervæ martyrum mortem hujus sæculi libenter affectant, quia norunt pro temporali interitu perpetuo se esse victuros.</span></p>
  </aside>

  <aside id="FN432">
    <p class="f"><a class="notebackref" href="#MK16_15"><span class="notemark">*</span> 16:15</a> <span class="fk">Omni creaturæ. </span><span class="ft"> Omni nationi gentium. Ante enim dictum erat: </span><span class="fk">In viam gentium ne abieritis</span><span class="ft"> Matth. 10.: ut scilicet apostolorum prius a Judæa repulsa prædicatio, tunc gentibus in adjutorium fieret. HIER. Omni generi humano, quod habet aliquid commune omni creaturæ, angelis, pecoribus, lignis, lapidibus, igni et aquæ, calido et frigido, humido et arido, quia minor mundus homo dicitur.</span></p>
  </aside>

  <aside id="FN433">
    <p class="f"><a class="notebackref" href="#MK16_16"><span class="notemark">†</span> 16:16</a> <span class="fk">Qui crediderit, </span><span class="ft"> etc. Per alios parvuli credunt, sicut ex aliis ea quæ in baptismo eis remittuntur, peccata extraxerunt.</span></p>
  </aside>

  <aside id="FN434">
    <p class="f"><a class="notebackref" href="#MK16_17"><span class="notemark">‡</span> 16:17</a> <span class="fk">Signa autem, </span><span class="ft"> etc. Nunquid si signa non faciamus, non credimus? Sed hæc in exordio necessaria fuerunt, ut fides miraculis nutriretur, fide autem Ecclesiæ jam confirmata non sunt necessaria. </span><span class="fk">Dæmonia ejicient, </span><span class="ft"> etc. Hoc hodie spiritualiter facit Ecclesia, cum per exorcismi gratiam manum credentibus imponit, et malignos spiritus expellit. </span><span class="fk">Linguis loquentur novis. </span><span class="ft"> Hoc fit dum fideles veteris vitæ sæcularia verba relinquunt, et sancta mysteria insonant, et Dei laudes et potentiam quantum valent extollunt.</span></p>
  </aside>

  <aside id="FN435">
    <p class="f"><a class="notebackref" href="#MK16_18"><span class="notemark">§</span> 16:18</a> <span class="fk">Si mortiferum, </span><span class="ft"> etc. Dum pestiferas persuasiones audiunt, nec ad operationes usque perducunt, quod inde eis non nocet si mortiferum bibunt. </span><span class="fk">Super ægros manus, </span><span class="ft"> etc. Dum proximos in bono opere confirmatos roborant exemplo bonæ operationis, super ægros manus imponunt, et bene habebunt. Hæc miracula tanto majora, quanto spiritualia; per hoc enim animæ suscitantur, non corpora.</span></p>
  </aside>

  <aside id="FN436">
    <p class="f"><a class="notebackref" href="#MK16_19"><span class="notemark">**</span> 16:19</a> <span class="fk">In cœlum. </span><span class="ft"> AUG. Nota quod aliquando cœlos pluraliter et aliquando cœlum singulariter, etc., usque ad ubi fidelium credulitas plus actibus quam locutionibus eruditur. </span><span class="fk">Et sedet a dextris. </span><span class="ft"> BEDA. Et nunc omnia judicans, in fine omnium Judex venturus est. Stephanus autem vidit eum stantem, quia in certamine habuit eum adjutorem.</span></p>
  </aside>

  <aside id="FN437">
    <p class="f"><a class="notebackref" href="#MK16_20"><span class="notemark">††</span> 16:20</a> <span class="fk">Illi autem, </span><span class="ft"> etc. BEDA. Nota quod Marcus Evangelium suum quanto inchoavit tardius, tanto, etc., usque ad quo apostoli idem Evangelii verbum per totum orbem seminaverunt.</span></p>
  </aside>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>