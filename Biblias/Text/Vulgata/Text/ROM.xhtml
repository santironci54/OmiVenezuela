<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -ROMANOS</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">ROMANOS</p>

  <div class="divCap"><a href='ROM.xhtml#RM1_0' class="button">1</a><a href='ROM.xhtml#RM2_0' class="button">2</a><a href='ROM.xhtml#RM3_0' class="button">3</a><a href='ROM.xhtml#RM4_0' class="button">4</a><a href='ROM.xhtml#RM5_0' class="button">5</a><a href='ROM.xhtml#RM6_0' class="button">6</a><a href='ROM.xhtml#RM7_0' class="button">7</a><a href='ROM.xhtml#RM8_0' class="button">8</a><a href='ROM.xhtml#RM9_0' class="button">9</a><a href='ROM.xhtml#RM10_0' class="button">10</a><a href='ROM.xhtml#RM11_0' class="button">11</a><a href='ROM.xhtml#RM12_0' class="button">12</a><a href='ROM.xhtml#RM13_0' class="button">13</a><a href='ROM.xhtml#RM14_0' class="button">14</a><a href='ROM.xhtml#RM15_0' class="button">15</a><a href='ROM.xhtml#RM16_0' class="button">16</a></div>

  <p class='main' id='RM0_0'></p>

  <h2>INCIPIT EPISTULA AD ROMANOS</h2>

  <p class='pT4' id='RM1_0'>1</p>

  <p class='Normale'><span class="Versetto" id="RM1_1">1&#160;</span>Paulus, servus Jesu Christi, vocatus Apostolus, segregatus in Evangelium Dei,<a href='#FN1'>*</a> <span class="Versetto" id="RM1_2">2&#160;</span>quod ante promiserat per prophetas suos in Scripturis sanctis<a href='#FN2'>†</a> <span class="Versetto" id="RM1_3">3&#160;</span>de Filio suo, qui factus est ei ex semine David secundum carnem,<a href='#FN3'>‡</a> <span class="Versetto" id="RM1_4">4&#160;</span>qui prædestinatus est Filius Dei in virtute secundum spiritum sanctificationis ex resurrectione mortuorum Jesu Christi Domini nostri:<a href='#FN4'>§</a> <span class="Versetto" id="RM1_5">5&#160;</span>per quem accepimus gratiam, et apostolatum ad obediendum fidei in omnibus gentibus pro nomine ejus,<a href='#FN5'>**</a> <span class="Versetto" id="RM1_6">6&#160;</span>in quibus estis et vos vocati Jesu Christi:<a href='#FN6'>††</a> <span class="Versetto" id="RM1_7">7&#160;</span>omnibus qui sunt Romæ, dilectis Dei, vocatis sanctis. Gratia vobis, et pax a Deo Patre nostro, et Domino Jesu Christo.<a href='#FN7'>‡‡</a> <span class="Versetto" id="RM1_8">8&#160;</span>Primum quidem gratias ago Deo meo per Jesum Christum pro omnibus vobis: quia fides vestra annuntiatur in universo mundo.<a href='#FN8'>§§</a> <span class="Versetto" id="RM1_9">9&#160;</span>Testis enim mihi est Deus, cui servio in spiritu meo in Evangelio Filii ejus, quod sine intermissione memoriam vestri facio<a href='#FN9'>***</a> <span class="Versetto" id="RM1_10">10&#160;</span>semper in orationibus meis: obsecrans, si quomodo tandem aliquando prosperum iter habeam in voluntate Dei veniendi ad vos. <span class="Versetto" id="RM1_11">11&#160;</span>Desidero enim videre vos, ut aliquid impertiar vobis gratiæ spiritualis ad confirmandos vos:<a href='#FN10'>†††</a> <span class="Versetto" id="RM1_12">12&#160;</span>id est, simul consolari in vobis per eam quæ invicem est, fidem vestram atque meam.<a href='#FN11'>‡‡‡</a> <span class="Versetto" id="RM1_13">13&#160;</span>Nolo autem vos ignorare fratres: quia sæpe proposui venire ad vos (et prohibitus sum usque adhuc) ut aliquem fructum habeam et in vobis, sicut et in ceteris gentibus.<a href='#FN12'>§§§</a> <span class="Versetto" id="RM1_14">14&#160;</span>Græcis ac barbaris, sapientibus, et insipientibus debitor sum:<a href='#FN13'>*</a> <span class="Versetto" id="RM1_15">15&#160;</span>ita (quod in me) promptum est et vobis, qui Romæ estis, evangelizare. <span class="Versetto" id="RM1_16">16&#160;</span>Non enim erubesco Evangelium. Virtus enim Dei est in salutem omni credenti, Judæo primum, et Græco.<a href='#FN14'>†</a> <span class="Versetto" id="RM1_17">17&#160;</span>Justitia enim Dei in eo revelatur ex fide in fidem: sicut scriptum est: Justus autem ex fide vivit.<a href='#FN15'>‡</a> <span class="Versetto" id="RM1_18">18&#160;</span>Revelatur enim ira Dei de cælo super omnem impietatem, et injustitiam hominum eorum, qui veritatem Dei in injustitia detinent:<a href='#FN16'>§</a> <span class="Versetto" id="RM1_19">19&#160;</span>quia quod notum est Dei, manifestum est in illis. Deus enim illis manifestavit.<a href='#FN17'>**</a> <span class="Versetto" id="RM1_20">20&#160;</span>Invisibilia enim ipsius, a creatura mundi, per ea quæ facta sunt, intellecta, conspiciuntur: sempiterna quoque ejus virtus, et divinitas: ita ut sint inexcusabiles.<a href='#FN18'>††</a> <span class="Versetto" id="RM1_21">21&#160;</span>Quia cum cognovissent Deum, non sicut Deum glorificaverunt, aut gratias egerunt: sed evanuerunt in cogitationibus suis, et obscuratum est insipiens cor eorum:<a href='#FN19'>‡‡</a> <span class="Versetto" id="RM1_22">22&#160;</span>dicentes enim se esse sapientes, stulti facti sunt.<a href='#FN20'>§§</a> <span class="Versetto" id="RM1_23">23&#160;</span>Et mutaverunt gloriam incorruptibilis Dei in similitudinem imaginis corruptibilis hominis, et volucrum, et quadrupedum, et serpentium.<a href='#FN21'>***</a> <span class="Versetto" id="RM1_24">24&#160;</span>Propter quod tradidit illos Deus in desideria cordis eorum, in immunditiam, ut contumeliis afficiant corpora sua in semetipsis:<a href='#FN22'>†††</a> <span class="Versetto" id="RM1_25">25&#160;</span>qui commutaverunt veritatem Dei in mendacium: et coluerunt, et servierunt creaturæ potius quam Creatori, qui est benedictus in sæcula. Amen.<a href='#FN23'>‡‡‡</a> <span class="Versetto" id="RM1_26">26&#160;</span>Propterea tradidit illos Deus in passiones ignominiæ: nam feminæ eorum immutaverunt naturalem usum in eum usum qui est contra naturam.<a href='#FN24'>§§§</a> <span class="Versetto" id="RM1_27">27&#160;</span>Similiter autem et masculi, relicto naturali usu feminæ, exarserunt in desideriis suis in invicem, masculi in masculos turpitudinem operantes, et mercedem, quam oportuit, erroris sui in semetipsis recipientes.<a href='#FN25'>*</a> <span class="Versetto" id="RM1_28">28&#160;</span>Et sicut non probaverunt Deum habere in notitia, tradidit illos Deus in reprobum sensum, ut faciant ea quæ non conveniunt,<a href='#FN26'>†</a> <span class="Versetto" id="RM1_29">29&#160;</span>repletos omni iniquitate, malitia, fornicatione, avaritia, nequitia, plenos invidia, homicidio, contentione, dolo, malignitate: susurrones,<a href='#FN27'>‡</a> <span class="Versetto" id="RM1_30">30&#160;</span>detractores, Deo odibiles, contumeliosos, superbos, elatos, inventores malorum, parentibus non obedientes, <span class="Versetto" id="RM1_31">31&#160;</span>insipientes, incompositos, sine affectione, absque fœdere, sine misericordia.<a href='#FN28'>§</a> <span class="Versetto" id="RM1_32">32&#160;</span>Qui cum justitiam Dei cognovissent, non intellexerunt quoniam qui talia agunt, digni sunt morte: et non solum qui ea faciunt, sed etiam qui consentiunt facientibus.<a href='#FN29'>**</a></p>

  <p class='pT4' id='RM2_0'>2</p>

  <p class='Normale'><span class="Versetto" id="RM2_1">1&#160;</span>Propter quod inexcusabilis es, o homo omnis qui judicas. In quo enim judicas alterum, teipsum condemnas: eadem enim agis quæ judicas.<a href='#FN30'>*</a> <span class="Versetto" id="RM2_2">2&#160;</span>Scimus enim quoniam judicium Dei est secundum veritatem in eos qui talia agunt. <span class="Versetto" id="RM2_3">3&#160;</span>Existimas autem hoc, o homo, qui judicas eos qui talia agunt, et facis ea, quia tu effugies judicium Dei?<a href='#FN31'>†</a> <span class="Versetto" id="RM2_4">4&#160;</span>an divitias bonitatis ejus, et patientiæ, et longanimitatis contemnis? ignoras quoniam benignitas Dei ad pœnitentiam te adducit?<a href='#FN32'>‡</a> <span class="Versetto" id="RM2_5">5&#160;</span>Secundum autem duritiam tuam, et impœnitens cor, thesaurizas tibi iram in die iræ, et revelationis justi judicii Dei,<a href='#FN33'>§</a> <span class="Versetto" id="RM2_6">6&#160;</span>qui reddet unicuique secundum opera ejus:<a href='#FN34'>**</a> <span class="Versetto" id="RM2_7">7&#160;</span>iis quidem qui secundum patientiam boni operis, gloriam, et honorem, et incorruptionem quærunt, vitam æternam: <span class="Versetto" id="RM2_8">8&#160;</span>iis autem qui sunt ex contentione, et qui non acquiescunt veritati, credunt autem iniquitati, ira et indignatio.<a href='#FN35'>††</a> <span class="Versetto" id="RM2_9">9&#160;</span>Tribulatio et angustia in omnem animam hominis operantis malum, Judæi primum, et Græci:<a href='#FN36'>‡‡</a> <span class="Versetto" id="RM2_10">10&#160;</span>gloria autem, et honor, et pax omni operanti bonum, Judæo primum, et Græco: <span class="Versetto" id="RM2_11">11&#160;</span>non enim est acceptio personarum apud Deum.<a href='#FN37'>§§</a> <span class="Versetto" id="RM2_12">12&#160;</span>Quicumque enim sine lege peccaverunt, sine lege peribunt: et quicumque in lege peccaverunt, per legem judicabuntur.<a href='#FN38'>***</a> <span class="Versetto" id="RM2_13">13&#160;</span>Non enim auditores legis justi sunt apud Deum, sed factores legis justificabuntur.<a href='#FN39'>†††</a> <span class="Versetto" id="RM2_14">14&#160;</span>Cum autem gentes, quæ legem non habent, naturaliter ea, quæ legis sunt, faciunt, ejusmodi legem non habentes, ipsi sibi sunt lex:<a href='#FN40'>‡‡‡</a> <span class="Versetto" id="RM2_15">15&#160;</span>qui ostendunt opus legis scriptum in cordibus suis, testimonium reddente illis conscientia ipsorum, et inter se invicem cogitationibus accusantibus, aut etiam defendentibus,<a href='#FN41'>§§§</a> <span class="Versetto" id="RM2_16">16&#160;</span>in die, cum judicabit Deus occulta hominum, secundum Evangelium meum per Jesum Christum. <span class="Versetto" id="RM2_17">17&#160;</span>Si autem tu Judæus cognominaris, et requiescis in lege, et gloriaris in Deo,<a href='#FN42'>*</a> <span class="Versetto" id="RM2_18">18&#160;</span>et nosti voluntatem ejus, et probas utiliora, instructus per legem, <span class="Versetto" id="RM2_19">19&#160;</span>confidis teipsum esse ducem cæcorum, lumen eorum qui in tenebris sunt,<a href='#FN43'>†</a> <span class="Versetto" id="RM2_20">20&#160;</span>eruditorem insipientium, magistrum infantium, habentem formam scientiæ, et veritatis in lege.<a href='#FN44'>‡</a> <span class="Versetto" id="RM2_21">21&#160;</span>Qui ergo alium doces, teipsum non doces: qui prædicas non furandum, furaris: <span class="Versetto" id="RM2_22">22&#160;</span>qui dicis non mœchandum, mœcharis: qui abominaris idola, sacrilegium facis: <span class="Versetto" id="RM2_23">23&#160;</span>qui in lege gloriaris, per prævaricationem legis Deum inhonoras. <span class="Versetto" id="RM2_24">24&#160;</span>(Nomen enim Dei per vos blasphematur inter gentes, sicut scriptum est.)<a href='#FN45'>§</a> <span class="Versetto" id="RM2_25">25&#160;</span>Circumcisio quidem prodest, si legem observes: si autem prævaricator legis sis, circumcisio tua præputium facta est.<a href='#FN46'>**</a> <span class="Versetto" id="RM2_26">26&#160;</span>Si igitur præputium justitias legis custodiat, nonne præputium illius in circumcisionem reputabitur?<a href='#FN47'>††</a> <span class="Versetto" id="RM2_27">27&#160;</span>et judicabit id quod ex natura est præputium, legem consummans, te, qui per litteram et circumcisionem prævaricator legis es?<a href='#FN48'>‡‡</a> <span class="Versetto" id="RM2_28">28&#160;</span>Non enim qui in manifesto, Judæus est: neque quæ in manifesto, in carne, est circumcisio:<a href='#FN49'>§§</a> <span class="Versetto" id="RM2_29">29&#160;</span>sed qui in abscondito, Judæus est: et circumcisio cordis in spiritu, non littera: cujus laus non ex hominibus, sed ex Deo est.<a href='#FN50'>***</a></p>

  <p class='pT4' id='RM3_0'>3</p>

  <p class='Normale'><span class="Versetto" id="RM3_1">1&#160;</span>Quid ergo amplius Judæo est? aut quæ utilitas circumcisionis?<a href='#FN51'>*</a> <span class="Versetto" id="RM3_2">2&#160;</span>Multum per omnem modum. Primum quidem quia credita sunt illis eloquia Dei.<a href='#FN52'>†</a> <span class="Versetto" id="RM3_3">3&#160;</span>Quid enim si quidam illorum non crediderunt? numquid incredulitas illorum fidem Dei evacuabit? Absit.<a href='#FN53'>‡</a> <span class="Versetto" id="RM3_4">4&#160;</span>Est autem Deus verax: omnis autem homo mendax, sicut scriptum est: [Ut justificeris in sermonibus tuis: et vincas cum judicaris.]<a href='#FN54'>§</a> <span class="Versetto" id="RM3_5">5&#160;</span>Si autem iniquitas nostra justitiam Dei commendat, quid dicemus? Numquid iniquus est Deus, qui infert iram?<a href='#FN55'>**</a> <span class="Versetto" id="RM3_6">6&#160;</span>secundum hominem dico. Absit. Alioquin quomodo judicabit Deus hunc mundum? <span class="Versetto" id="RM3_7">7&#160;</span>Si enim veritas Dei in meo mendacio abundavit in gloriam ipsius: quid adhuc et ego tamquam peccator judicor?<a href='#FN56'>††</a> <span class="Versetto" id="RM3_8">8&#160;</span>et non (sicut blasphemamur, et sicut aiunt quidam nos dicere) faciamus mala ut veniant bona: quorum damnatio justa est.<a href='#FN57'>‡‡</a> <span class="Versetto" id="RM3_9">9&#160;</span>Quid ergo? præcellimus eos? Nequaquam. Causati enim sumus Judæos et Græcos omnes sub peccato esse,<a href='#FN58'>§§</a> <span class="Versetto" id="RM3_10">10&#160;</span>sicut scriptum est: [Quia non est justus quisquam: <span class="Versetto" id="RM3_11">11&#160;</span>non est intelligens, non est requirens Deum.<a href='#FN59'>***</a> <span class="Versetto" id="RM3_12">12&#160;</span>Omnes declinaverunt, simul inutiles facti sunt: non est qui faciat bonum, non est usque ad unum.<a href='#FN60'>†††</a> <span class="Versetto" id="RM3_13">13&#160;</span>Sepulchrum patens est guttur eorum, linguis suis dolose agebant: venenum aspidum sub labiis eorum: <span class="Versetto" id="RM3_14">14&#160;</span>quorum os maledictione, et amaritudine plenum est: <span class="Versetto" id="RM3_15">15&#160;</span>veloces pedes eorum ad effundendum sanguinem:<a href='#FN61'>‡‡‡</a> <span class="Versetto" id="RM3_16">16&#160;</span>contritio et infelicitas in viis eorum:<a href='#FN62'>§§§</a> <span class="Versetto" id="RM3_17">17&#160;</span>et viam pacis non cognoverunt: <span class="Versetto" id="RM3_18">18&#160;</span>non est timor Dei ante oculos eorum.] <span class="Versetto" id="RM3_19">19&#160;</span>Scimus autem quoniam quæcumque lex loquitur, iis, qui in lege sunt, loquitur: ut omne os obstruatur, et subditus fiat omnis mundus Deo:<a href='#FN63'>*</a> <span class="Versetto" id="RM3_20">20&#160;</span>quia ex operibus legis non justificabitur omnis caro coram illo. Per legem enim cognitio peccati.<a href='#FN64'>†</a> <span class="Versetto" id="RM3_21">21&#160;</span>Nunc autem sine lege justitia Dei manifestata est: testificata a lege et prophetis.<a href='#FN65'>‡</a> <span class="Versetto" id="RM3_22">22&#160;</span>Justitia autem Dei per fidem Jesu Christi in omnes et super omnes qui credunt in eum: non enim est distinctio:<a href='#FN66'>§</a> <span class="Versetto" id="RM3_23">23&#160;</span>omnes enim peccaverunt, et egent gloria Dei.<a href='#FN67'>**</a> <span class="Versetto" id="RM3_24">24&#160;</span>Justificati gratis per gratiam ipsius, per redemptionem quæ est in Christo Jesu,<a href='#FN68'>††</a> <span class="Versetto" id="RM3_25">25&#160;</span>quem proposuit Deus propitiationem per fidem in sanguine ipsius, ad ostensionem justitiæ suæ propter remissionem præcedentium delictorum<a href='#FN69'>‡‡</a> <span class="Versetto" id="RM3_26">26&#160;</span>in sustentatione Dei, ad ostensionem justitiæ ejus in hoc tempore: ut sit ipse justus, et justificans eum, qui est ex fide Jesu Christi.<a href='#FN70'>§§</a> <span class="Versetto" id="RM3_27">27&#160;</span>Ubi est ergo gloriatio tua? Exclusa est. Per quam legem? Factorum? Non: sed per legem fidei.<a href='#FN71'>***</a> <span class="Versetto" id="RM3_28">28&#160;</span>Arbitramur enim justificari hominem per fidem sine operibus legis.<a href='#FN72'>†††</a> <span class="Versetto" id="RM3_29">29&#160;</span>An Judæorum Deus tantum? nonne et gentium? Immo et gentium: <span class="Versetto" id="RM3_30">30&#160;</span>quoniam quidem unus est Deus, qui justificat circumcisionem ex fide, et præputium per fidem. <span class="Versetto" id="RM3_31">31&#160;</span>Legem ergo destruimus per fidem? Absit: sed legem statuimus.<a href='#FN73'>‡‡‡</a></p>

  <p class='pT4' id='RM4_0'>4</p>

  <p class='Normale'><span class="Versetto" id="RM4_1">1&#160;</span>Quid ergo dicemus invenisse Abraham patrem nostrum secundum carnem?<a href='#FN74'>*</a> <span class="Versetto" id="RM4_2">2&#160;</span>Si enim Abraham ex operibus justificatus est, habet gloriam, sed non apud Deum. <span class="Versetto" id="RM4_3">3&#160;</span>Quid enim dicit Scriptura? Credidit Abraham Deo, et reputatam est illi ad justitiam.<a href='#FN75'>†</a> <span class="Versetto" id="RM4_4">4&#160;</span>Ei autem qui operatur, merces non imputatur secundum gratiam, sed secundum debitum.<a href='#FN76'>‡</a> <span class="Versetto" id="RM4_5">5&#160;</span>Ei vero qui non operatur, credenti autem in eum, qui justificat impium, reputatur fides ejus ad justitiam secundum propositum gratiæ Dei.<a href='#FN77'>§</a> <span class="Versetto" id="RM4_6">6&#160;</span>Sicut et David dicit beatitudinem hominis, cui Deus accepto fert justitiam sine operibus: <span class="Versetto" id="RM4_7">7&#160;</span>[Beati, quorum remissæ sunt iniquitates, et quorum tecta sunt peccata.<a href='#FN78'>**</a> <span class="Versetto" id="RM4_8">8&#160;</span>Beatus vir, cui non imputavit Dominus peccatum.] <span class="Versetto" id="RM4_9">9&#160;</span>Beatitudo ergo hæc in circumcisione tantum manet, an etiam in præputio? Dicimus enim quia reputata est Abrahæ fides ad justitiam.<a href='#FN79'>††</a> <span class="Versetto" id="RM4_10">10&#160;</span>Quomodo ergo reputata est? in circumcisione, an in præputio? Non in circumcisione, sed in præputio.<a href='#FN80'>‡‡</a> <span class="Versetto" id="RM4_11">11&#160;</span>Et signum accepit circumcisionis, signaculum justitiæ fidei, quæ est in præputio: ut sit pater omnium credentium per præputium, ut reputetur et illis ad justitiam: <span class="Versetto" id="RM4_12">12&#160;</span>et sit pater circumcisionis non iis tantum, qui sunt ex circumcisione, sed et iis qui sectantur vestigia fidei, quæ est in præputio patris nostri Abrahæ. <span class="Versetto" id="RM4_13">13&#160;</span>Non enim per legem promissio Abrahæ, aut semini ejus ut hæres esset mundi: sed per justitiam fidei.<a href='#FN81'>§§</a> <span class="Versetto" id="RM4_14">14&#160;</span>Si enim qui ex lege, hæredes sunt: exinanita est fides, abolita est promissio.<a href='#FN82'>***</a> <span class="Versetto" id="RM4_15">15&#160;</span>Lex enim iram operatur. Ubi enim non est lex, nec prævaricatio.<a href='#FN83'>†††</a> <span class="Versetto" id="RM4_16">16&#160;</span>Ideo ex fide, ut secundum gratiam firma sit promissio omni semini, non ei qui ex lege est solum, sed et ei qui ex fide est Abrahæ, qui pater est omnium nostrum<a href='#FN84'>‡‡‡</a> <span class="Versetto" id="RM4_17">17&#160;</span>(sicut scriptum est: Quia patrem multarum gentium posui te) ante Deum, cui credidit, qui vivificat mortuos, et vocat ea quæ non sunt, tamquam ea quæ sunt: <span class="Versetto" id="RM4_18">18&#160;</span>qui contra spem in spem credidit, ut fieret pater multarum gentium secundum quod dictum est ei: Sic erit semen tuum.<a href='#FN85'>§§§</a> <span class="Versetto" id="RM4_19">19&#160;</span>Et non infirmatus est fide, nec consideravit corpus suum emortuum, cum jam fere centum esset annorum, et emortuam vulvam Saræ.<a href='#FN86'>*</a> <span class="Versetto" id="RM4_20">20&#160;</span>In repromissione etiam Dei non hæsitavit diffidentia, sed confortatus est fide, dans gloriam Deo:<a href='#FN87'>†</a> <span class="Versetto" id="RM4_21">21&#160;</span>plenissime sciens, quia quæcumque promisit, potens est et facere. <span class="Versetto" id="RM4_22">22&#160;</span>Ideo et reputatum est illi ad justitiam. <span class="Versetto" id="RM4_23">23&#160;</span>Non est autem scriptum tantum propter ipsum quia reputatum est illi ad justitiam: <span class="Versetto" id="RM4_24">24&#160;</span>sed et propter nos, quibus reputabitur credentibus in eum, qui suscitavit Jesum Christum Dominum nostrum a mortuis,<a href='#FN88'>‡</a> <span class="Versetto" id="RM4_25">25&#160;</span>qui traditus est propter delicta nostra, et resurrexit propter justificationem nostram.<a href='#FN89'>§</a></p>

  <p class='pT4' id='RM5_0'>5</p>

  <p class='Normale'><span class="Versetto" id="RM5_1">1&#160;</span>Justificati ergo ex fide, pacem habeamus ad Deum per Dominum nostrum Jesum Christum:<a href='#FN90'>*</a> <span class="Versetto" id="RM5_2">2&#160;</span>per quem et habemus accessum per fidem in gratiam istam, in qua stamus, et gloriamur in spe gloriæ filiorum Dei.<a href='#FN91'>†</a> <span class="Versetto" id="RM5_3">3&#160;</span>Non solum autem, sed et gloriamur in tribulationibus: scientes quod tribulatio patientiam operatur:<a href='#FN92'>‡</a> <span class="Versetto" id="RM5_4">4&#160;</span>patientia autem probationem, probatio vero spem, <span class="Versetto" id="RM5_5">5&#160;</span>spes autem non confundit: quia caritas Dei diffusa est in cordibus nostris per Spiritum Sanctum, qui datus est nobis.<a href='#FN93'>§</a> <span class="Versetto" id="RM5_6">6&#160;</span>Ut quid enim Christus, cum adhuc infirmi essemus, secundum tempus, pro impiis mortuus est?<a href='#FN94'>**</a> <span class="Versetto" id="RM5_7">7&#160;</span>vix enim pro justo quis moritur: nam pro bono forsitan quis audeat mori.<a href='#FN95'>††</a> <span class="Versetto" id="RM5_8">8&#160;</span>Commendat autem caritatem suam Deus in nobis: quoniam cum adhuc peccatores essemus, secundum tempus,<a href='#FN96'>‡‡</a> <span class="Versetto" id="RM5_9">9&#160;</span>Christus pro nobis mortuus est: multo igitur magis nunc justificati in sanguine ipsius, salvi erimus ab ira per ipsum.<a href='#FN97'>§§</a> <span class="Versetto" id="RM5_10">10&#160;</span>Si enim cum inimici essemus, reconciliati sumus Deo per mortem filii ejus: multo magis reconciliati, salvi erimus in vita ipsius.<a href='#FN98'>***</a> <span class="Versetto" id="RM5_11">11&#160;</span>Non solum autem: sed et gloriamur in Deo per Dominum nostrum Jesum Christum, per quem nunc reconciliationem accepimus. <span class="Versetto" id="RM5_12">12&#160;</span>Propterea sicut per unum hominem peccatum in hunc mundum intravit, et per peccatum mors, et ita in omnes homines mors pertransiit, in quo omnes peccaverunt.<a href='#FN99'>†††</a> <span class="Versetto" id="RM5_13">13&#160;</span>Usque ad legem enim peccatum erat in mundo: peccatum autem non imputabatur, cum lex non esset.<a href='#FN100'>‡‡‡</a> <span class="Versetto" id="RM5_14">14&#160;</span>Sed regnavit mors ab Adam usque ad Moysen etiam in eos qui non peccaverunt in similitudinem prævaricationis Adæ, qui est forma futuri.<a href='#FN101'>§§§</a> <span class="Versetto" id="RM5_15">15&#160;</span>Sed non sicut delictum, ita et donum: si enim unius delicto multi mortui sunt: multo magis gratia Dei et donum in gratia unius hominis Jesu Christi in plures abundavit.<a href='#FN102'>*</a> <span class="Versetto" id="RM5_16">16&#160;</span>Et non sicut per unum peccatum, ita et donum. Nam judicium quidem ex uno in condemnationem: gratia autem ex multis delictis in justificationem. <span class="Versetto" id="RM5_17">17&#160;</span>Si enim unius delicto mors regnavit per unum: multo magis abundantiam gratiæ, et donationis, et justitiæ accipientes, in vita regnabunt per unum Jesum Christum.<a href='#FN103'>†</a> <span class="Versetto" id="RM5_18">18&#160;</span>Igitur sicut per unius delictum in omnes homines in condemnationem: sic et per unius justitiam in omnes homines in justificationem vitæ.<a href='#FN104'>‡</a> <span class="Versetto" id="RM5_19">19&#160;</span>Sicut enim per inobedientiam unius hominis, peccatores constituti sunt multi: ita et per unius obeditionem, justi constituentur multi.<a href='#FN105'>§</a> <span class="Versetto" id="RM5_20">20&#160;</span>Lex autem subintravit ut abundaret delictum. Ubi autem abundavit delictum, superabundavit gratia:<a href='#FN106'>**</a> <span class="Versetto" id="RM5_21">21&#160;</span>ut sicut regnavit peccatum in mortem: ita et gratia regnet per justitiam in vitam æternam, per Jesum Christum Dominum nostrum.<a href='#FN107'>††</a></p>

  <p class='pT4' id='RM6_0'>6</p>

  <p class='Normale'><span class="Versetto" id="RM6_1">1&#160;</span>Quid ergo dicemus? permanebimus in peccato ut gratia abundet?<a href='#FN108'>*</a> <span class="Versetto" id="RM6_2">2&#160;</span>Absit. Qui enim mortui sumus peccato, quomodo adhuc vivemus in illo?<a href='#FN109'>†</a> <span class="Versetto" id="RM6_3">3&#160;</span>an ignoratis quia quicumque baptizati sumus in Christo Jesu, in morte ipsius baptizati sumus?<a href='#FN110'>‡</a> <span class="Versetto" id="RM6_4">4&#160;</span>Consepulti enim sumus cum illo per baptismum in mortem: ut quomodo Christus surrexit a mortuis per gloriam Patris, ita et nos in novitate vitæ ambulemus.<a href='#FN111'>§</a> <span class="Versetto" id="RM6_5">5&#160;</span>Si enim complantati facti sumus similitudini mortis ejus: simul et resurrectionis erimus. <span class="Versetto" id="RM6_6">6&#160;</span>Hoc scientes, quia vetus homo noster simul crucifixus est, ut destruatur corpus peccati, et ultra non serviamus peccato.<a href='#FN112'>**</a> <span class="Versetto" id="RM6_7">7&#160;</span>Qui enim mortuus est, justificatus est a peccato. <span class="Versetto" id="RM6_8">8&#160;</span>Si autem mortui sumus cum Christo, credimus quia simul etiam vivemus cum Christo, <span class="Versetto" id="RM6_9">9&#160;</span>scientes quod Christus resurgens ex mortuis jam non moritur: mors illi ultra non dominabitur.<a href='#FN113'>††</a> <span class="Versetto" id="RM6_10">10&#160;</span>Quod enim mortuus est peccato, mortuus est semel: quod autem vivit, vivit Deo.<a href='#FN114'>‡‡</a> <span class="Versetto" id="RM6_11">11&#160;</span>Ita et vos existimate vos mortuos quidem esse peccato, viventes autem Deo, in Christo Jesu Domino nostro.<a href='#FN115'>§§</a> <span class="Versetto" id="RM6_12">12&#160;</span>Non ergo regnet peccatum in vestro mortali corpore ut obediatis concupiscentiis ejus.<a href='#FN116'>***</a> <span class="Versetto" id="RM6_13">13&#160;</span>Sed neque exhibeatis membra vestra arma iniquitatis peccato: sed exhibete vos Deo, tamquam ex mortuis viventes: et membra vestra arma justitiæ Deo. <span class="Versetto" id="RM6_14">14&#160;</span>Peccatum enim vobis non dominabitur: non enim sub lege estis, sed sub gratia. <span class="Versetto" id="RM6_15">15&#160;</span>Quid ergo? peccabimus, quoniam non sumus sub lege, sed sub gratia? Absit.<a href='#FN117'>†††</a> <span class="Versetto" id="RM6_16">16&#160;</span>Nescitis quoniam cui exhibetis vos servos ad obediendum, servi estis ejus, cui obeditis, sive peccati ad mortem, sive obeditionis ad justitiam?<a href='#FN118'>‡‡‡</a> <span class="Versetto" id="RM6_17">17&#160;</span>Gratias autem Deo quod fuistis servi peccati, obedistis autem ex corde in eam formam doctrinæ, in quam traditi estis.<a href='#FN119'>§§§</a> <span class="Versetto" id="RM6_18">18&#160;</span>Liberati autem a peccato, servi facti estis justitiæ. <span class="Versetto" id="RM6_19">19&#160;</span>Humanum dico, propter infirmitatem carnis vestræ: sicut enim exhibuistis membra vestra servire immunditiæ, et iniquitati ad iniquitatem, ita nunc exhibete membra vestra servire justitiæ in sanctificationem.<a href='#FN120'>*</a> <span class="Versetto" id="RM6_20">20&#160;</span>Cum enim servi essetis peccati, liberi fuistis justitiæ.<a href='#FN121'>†</a> <span class="Versetto" id="RM6_21">21&#160;</span>Quem ergo fructum habuistis tunc in illis, in quibus nunc erubescitis? nam finis illorum mors est.<a href='#FN122'>‡</a> <span class="Versetto" id="RM6_22">22&#160;</span>Nunc vero liberati a peccato, servi autem facti Deo, habetis fructum vestrum in sanctificationem, finem vero vitam æternam.<a href='#FN123'>§</a> <span class="Versetto" id="RM6_23">23&#160;</span>Stipendia enim peccati, mors. Gratia autem Dei, vita æterna, in Christo Jesu Domino nostro.</p>

  <p class='pT4' id='RM7_0'>7</p>

  <p class='Normale'><span class="Versetto" id="RM7_1">1&#160;</span>An ignoratis, fratres (scientibus enim legem loquor), quia lex in homine dominatur quanto tempore vivit?<a href='#FN124'>*</a> <span class="Versetto" id="RM7_2">2&#160;</span>Nam quæ sub viro est mulier, vivente viro, alligata est legi: si autem mortuus fuerit vir ejus, soluta est a lege viri.<a href='#FN125'>†</a> <span class="Versetto" id="RM7_3">3&#160;</span>Igitur, vivente viro, vocabitur adultera si fuerit cum alio viro: si autem mortuus fuerit vir ejus, liberata est a lege viri, ut non sit adultera si fuerit cum alio viro.<a href='#FN126'>‡</a> <span class="Versetto" id="RM7_4">4&#160;</span>Itaque fratres mei, et vos mortificati estis legi per corpus Christi: ut sitis alterius, qui ex mortuis resurrexit, ut fructificemus Deo.<a href='#FN127'>§</a> <span class="Versetto" id="RM7_5">5&#160;</span>Cum enim essemus in carne, passiones peccatorum, quæ per legem erant, operabantur in membris nostris, ut fructificarent morti.<a href='#FN128'>**</a> <span class="Versetto" id="RM7_6">6&#160;</span>Nunc autem soluti sumus a lege mortis, in qua detinebamur, ita ut serviamus in novitate spiritus, et non in vetustate litteræ.<a href='#FN129'>††</a> <span class="Versetto" id="RM7_7">7&#160;</span>Quid ergo dicemus? lex peccatum est? Absit. Sed peccatum non cognovi, nisi per legem: nam concupiscentiam nesciebam, nisi lex diceret: Non concupisces.<a href='#FN130'>‡‡</a> <span class="Versetto" id="RM7_8">8&#160;</span>Occasione autem accepta, peccatum per mandatum operatum est in me omnem concupiscentiam. Sine lege enim peccatum mortuum erat.<a href='#FN131'>§§</a> <span class="Versetto" id="RM7_9">9&#160;</span>Ego autem vivebam sine lege aliquando: sed cum venisset mandatum, peccatum revixit.<a href='#FN132'>***</a> <span class="Versetto" id="RM7_10">10&#160;</span>Ego autem mortuus sum: et inventum est mihi mandatum, quod erat ad vitam, hoc esse ad mortem.<a href='#FN133'>†††</a> <span class="Versetto" id="RM7_11">11&#160;</span>Nam peccatum occasione accepta per mandatum, seduxit me, et per illud occidit. <span class="Versetto" id="RM7_12">12&#160;</span>Itaque lex quidem sancta, et mandatum sanctum, et justum, et bonum.<a href='#FN134'>‡‡‡</a> <span class="Versetto" id="RM7_13">13&#160;</span>Quod ergo bonum est, mihi factum est mors? Absit. Sed peccatum, ut appareat peccatum, per bonum operatum est mihi mortem: ut fiat supra modum peccans peccatum per mandatum.<a href='#FN135'>§§§</a> <span class="Versetto" id="RM7_14">14&#160;</span>Scimus enim quia lex spiritualis est: ego autem carnalis sum, venundatus sub peccato.<a href='#FN136'>*</a> <span class="Versetto" id="RM7_15">15&#160;</span>Quod enim operor, non intelligo: non enim quod volo bonum, hoc ago: sed quod odi malum, illud facio. <span class="Versetto" id="RM7_16">16&#160;</span>Si autem quod nolo, illud facio: consentio legi, quoniam bona est.<a href='#FN137'>†</a> <span class="Versetto" id="RM7_17">17&#160;</span>Nunc autem jam non ego operor illud, sed quod habitat in me peccatum.<a href='#FN138'>‡</a> <span class="Versetto" id="RM7_18">18&#160;</span>Scio enim quia non habitat in me, hoc est in carne mea, bonum. Nam velle, adjacet mihi: perficere autem bonum, non invenio.<a href='#FN139'>§</a> <span class="Versetto" id="RM7_19">19&#160;</span>Non enim quod volo bonum, hoc facio: sed quod nolo malum, hoc ago.<a href='#FN140'>**</a> <span class="Versetto" id="RM7_20">20&#160;</span>Si autem quod nolo, illud facio: jam non ego operor illud, sed quod habitat in me, peccatum.<a href='#FN141'>††</a> <span class="Versetto" id="RM7_21">21&#160;</span>Invenio igitur legem, volenti mihi facere bonum, quoniam mihi malum adjacet:<a href='#FN142'>‡‡</a> <span class="Versetto" id="RM7_22">22&#160;</span>condelector enim legi Dei secundum interiorem hominem:<a href='#FN143'>§§</a> <span class="Versetto" id="RM7_23">23&#160;</span>video autem aliam legem in membris meis, repugnantem legi mentis meæ, et captivantem me in lege peccati, quæ est in membris meis.<a href='#FN144'>***</a> <span class="Versetto" id="RM7_24">24&#160;</span>Infelix ego homo, quis me liberabit de corpore mortis hujus?<a href='#FN145'>†††</a> <span class="Versetto" id="RM7_25">25&#160;</span>gratia Dei per Jesum Christum Dominum nostrum. Igitur ego ipse mente servio legi Dei: carne autem, legi peccati.<a href='#FN146'>‡‡‡</a></p>

  <p class='pT4' id='RM8_0'>8</p>

  <p class='Normale'><span class="Versetto" id="RM8_1">1&#160;</span>Nihil ergo nunc damnationis est iis qui sunt in Christo Jesu: qui non secundum carnem ambulant.<a href='#FN147'>*</a> <span class="Versetto" id="RM8_2">2&#160;</span>Lex enim spiritus vitæ in Christo Jesu liberavit me a lege peccati et mortis.<a href='#FN148'>†</a> <span class="Versetto" id="RM8_3">3&#160;</span>Nam quod impossibile erat legi, in quo infirmabatur per carnem: Deus Filium suum mittens in similitudinem carnis peccati et de peccato, damnavit peccatum in carne,<a href='#FN149'>‡</a> <span class="Versetto" id="RM8_4">4&#160;</span>ut justificatio legis impleretur in nobis, qui non secundum carnem ambulamus, sed secundum spiritum.<a href='#FN150'>§</a> <span class="Versetto" id="RM8_5">5&#160;</span>Qui enim secundum carnem sunt, quæ carnis sunt, sapiunt: qui vero secundum spiritum sunt, quæ sunt spiritus, sentiunt.<a href='#FN151'>**</a> <span class="Versetto" id="RM8_6">6&#160;</span>Nam prudentia carnis, mors est: prudentia autem spiritus, vita et pax:<a href='#FN152'>††</a> <span class="Versetto" id="RM8_7">7&#160;</span>quoniam sapientia carnis inimica est Deo: legi enim Dei non est subjecta, nec enim potest.<a href='#FN153'>‡‡</a> <span class="Versetto" id="RM8_8">8&#160;</span>Qui autem in carne sunt, Deo placere non possunt. <span class="Versetto" id="RM8_9">9&#160;</span>Vos autem in carne non estis, sed in spiritu: si tamen Spiritus Dei habitat in vobis. Si quis autem Spiritum Christi non habet, hic non est ejus.<a href='#FN154'>§§</a> <span class="Versetto" id="RM8_10">10&#160;</span>Si autem Christus in vobis est, corpus quidem mortuum est propter peccatum, spiritus vero vivit propter justificationem.<a href='#FN155'>***</a> <span class="Versetto" id="RM8_11">11&#160;</span>Quod si Spiritus ejus, qui suscitavit Jesum a mortuis, habitat in vobis: qui suscitavit Jesum Christum a mortuis, vivificabit et mortalia corpora vestra, propter inhabitantem Spiritum ejus in vobis.<a href='#FN156'>†††</a> <span class="Versetto" id="RM8_12">12&#160;</span>Ergo fratres, debitores sumus non carni, ut secundum carnem vivamus. <span class="Versetto" id="RM8_13">13&#160;</span>Si enim secundum carnem vixeritis, moriemini: si autem spiritu facta carnis mortificaveritis, vivetis.<a href='#FN157'>‡‡‡</a> <span class="Versetto" id="RM8_14">14&#160;</span>Quicumque enim Spiritu Dei aguntur, ii sunt filii Dei.<a href='#FN158'>§§§</a> <span class="Versetto" id="RM8_15">15&#160;</span>Non enim accepistis spiritum servitutis iterum in timore, sed accepistis spiritum adoptionis filiorum, in quo clamamus: Abba (Pater).<a href='#FN159'>*</a> <span class="Versetto" id="RM8_16">16&#160;</span>Ipse enim Spiritus testimonium reddit spiritui nostro quod sumus filii Dei.<a href='#FN160'>†</a> <span class="Versetto" id="RM8_17">17&#160;</span>Si autem filii, et hæredes: hæredes, quidem Dei, cohæredes autem Christi: si tamen compatimur ut et conglorificemur.<a href='#FN161'>‡</a> <span class="Versetto" id="RM8_18">18&#160;</span>Existimo enim quod non sunt condignæ passiones hujus temporis ad futuram gloriam, quæ revelabitur in nobis. <span class="Versetto" id="RM8_19">19&#160;</span>Nam exspectatio creaturæ revelationem filiorum Dei exspectat.<a href='#FN162'>§</a> <span class="Versetto" id="RM8_20">20&#160;</span>Vanitati enim creatura subjecta est non volens, sed propter eum, qui subjecit eam in spe:<a href='#FN163'>**</a> <span class="Versetto" id="RM8_21">21&#160;</span>quia et ipsa creatura liberabitur a servitute corruptionis in libertatem gloriæ filiorum Dei.<a href='#FN164'>††</a> <span class="Versetto" id="RM8_22">22&#160;</span>Scimus enim quod omnis creatura ingemiscit, et parturit usque adhuc.<a href='#FN165'>‡‡</a> <span class="Versetto" id="RM8_23">23&#160;</span>Non solum autem illa, sed et nos ipsi primitias spiritus habentes: et ipsi intra nos gemimus adoptionem filiorum Dei exspectantes, redemptionem corporis nostri.<a href='#FN166'>§§</a> <span class="Versetto" id="RM8_24">24&#160;</span>Spe enim salvi facti sumus. Spes autem, quæ videtur, non est spes: nam quod videt quis, quid sperat?<a href='#FN167'>***</a> <span class="Versetto" id="RM8_25">25&#160;</span>Si autem quod non videmus, speramus: per patientiam exspectamus. <span class="Versetto" id="RM8_26">26&#160;</span>Similiter autem et Spiritus adjuvat infirmitatem nostram: nam quid oremus, sicut oportet, nescimus: sed ipse Spiritus postulat pro nobis gemitibus inenarrabilibus.<a href='#FN168'>†††</a> <span class="Versetto" id="RM8_27">27&#160;</span>Qui autem scrutatur corda, scit quid desideret Spiritus: quia secundum Deum postulat pro sanctis. <span class="Versetto" id="RM8_28">28&#160;</span>Scimus autem quoniam diligentibus Deum omnia cooperantur in bonum, iis qui secundum propositum vocati sunt sancti.<a href='#FN169'>‡‡‡</a> <span class="Versetto" id="RM8_29">29&#160;</span>Nam quos præscivit, et prædestinavit conformes fieri imaginis Filii sui, ut sit ipse primogenitus in multis fratribus.<a href='#FN170'>§§§</a> <span class="Versetto" id="RM8_30">30&#160;</span>Quos autem prædestinavit, hos et vocavit: et quos vocavit, hos et justificavit: quos autem justificavit, illos et glorificavit.<a href='#FN171'>*</a> <span class="Versetto" id="RM8_31">31&#160;</span>Quid ergo dicemus ad hæc? si Deus pro nobis, qui contra nos?<a href='#FN172'>†</a> <span class="Versetto" id="RM8_32">32&#160;</span>Qui etiam proprio Filio suo non pepercit, sed pro nobis omnibus tradidit illum: quomodo non etiam cum illo omnia nobis donavit?<a href='#FN173'>‡</a> <span class="Versetto" id="RM8_33">33&#160;</span>Quis accusabit adversus electos Dei? Deus qui justificat, <span class="Versetto" id="RM8_34">34&#160;</span>quis est qui condemnet? Christus Jesus, qui mortuus est, immo qui et resurrexit, qui est ad dexteram Dei, qui etiam interpellat pro nobis.<a href='#FN174'>§</a> <span class="Versetto" id="RM8_35">35&#160;</span>Quis ergo nos separabit a caritate Christi? tribulatio? an angustia? an fames? an nuditas? an periculum? an persecutio? an gladius?<a href='#FN175'>**</a> <span class="Versetto" id="RM8_36">36&#160;</span>(Sicut scriptum est: [Quia propter te mortificamur tota die: æstimati sumus sicut oves occisionis.)] <span class="Versetto" id="RM8_37">37&#160;</span>Sed in his omnibus superamus propter eum qui dilexit nos. <span class="Versetto" id="RM8_38">38&#160;</span>Certus sum enim quia neque mors, neque vita, neque angeli, neque principatus, neque virtutes, neque instantia, neque futura, neque fortitudo,<a href='#FN176'>††</a> <span class="Versetto" id="RM8_39">39&#160;</span>neque altitudo, neque profundum, neque creatura alia poterit nos separare a caritate Dei, quæ est in Christo Jesu Domino nostro.<a href='#FN177'>‡‡</a></p>

  <p class='pT4' id='RM9_0'>9</p>

  <p class='Normale'><span class="Versetto" id="RM9_1">1&#160;</span>Veritatem dico in Christo, non mentior: testimonium mihi perhibente conscientia mea in Spiritu Sancto:<a href='#FN178'>*</a> <span class="Versetto" id="RM9_2">2&#160;</span>quoniam tristitia mihi magna est, et continuus dolor cordi meo. <span class="Versetto" id="RM9_3">3&#160;</span>Optabam enim ego ipse anathema esse a Christo pro fratribus meis, qui sunt cognati mei secundum carnem,<a href='#FN179'>†</a> <span class="Versetto" id="RM9_4">4&#160;</span>qui sunt Israëlitæ, quorum adoptio est filiorum, et gloria, et testamentum, et legislatio, et obsequium, et promissa: <span class="Versetto" id="RM9_5">5&#160;</span>quorum patres, et ex quibus est Christus secundum carnem, qui est super omnia Deus benedictus in sæcula. Amen. <span class="Versetto" id="RM9_6">6&#160;</span>Non autem quod exciderit verbum Dei. Non enim omnes qui ex Israël sunt, ii sunt Israëlitæ:<a href='#FN180'>‡</a> <span class="Versetto" id="RM9_7">7&#160;</span>neque qui semen sunt Abrahæ, omnes filii: sed in Isaac vocabitur tibi semen:<a href='#FN181'>§</a> <span class="Versetto" id="RM9_8">8&#160;</span>id est, non qui filii carnis, hi filii Dei: sed qui filii sunt promissionis, æstimantur in semine. <span class="Versetto" id="RM9_9">9&#160;</span>Promissionis enim verbum hoc est: Secundum hoc tempus veniam: et erit Saræ filius. <span class="Versetto" id="RM9_10">10&#160;</span>Non solum autem illa: sed et Rebecca ex uno concubitu habens, Isaac patris nostri.<a href='#FN182'>**</a> <span class="Versetto" id="RM9_11">11&#160;</span>Cum enim nondum nati fuissent, aut aliquid boni egissent, aut mali (ut secundum electionem propositum Dei maneret),<a href='#FN183'>††</a> <span class="Versetto" id="RM9_12">12&#160;</span>non ex operibus, sed ex vocante dictum est ei quia major serviet minori,<a href='#FN184'>‡‡</a> <span class="Versetto" id="RM9_13">13&#160;</span>sicut scriptum est: Jacob dilexi, Esau autem odio habui.<a href='#FN185'>§§</a> <span class="Versetto" id="RM9_14">14&#160;</span>Quid ergo dicemus? numquid iniquitas apud Deum? Absit.<a href='#FN186'>***</a> <span class="Versetto" id="RM9_15">15&#160;</span>Moysi enim dicit: Miserebor cujus misereor: et misericordiam præstabo cujus miserebor.<a href='#FN187'>†††</a> <span class="Versetto" id="RM9_16">16&#160;</span>Igitur non volentis, neque currentis, sed miserentis est Dei.<a href='#FN188'>‡‡‡</a> <span class="Versetto" id="RM9_17">17&#160;</span>Dicit enim Scriptura Pharaoni: Quia in hoc ipsum excitavi te, ut ostendam in te virtutem meam: et ut annuntietur nomen meum in universa terra.<a href='#FN189'>§§§</a> <span class="Versetto" id="RM9_18">18&#160;</span>Ergo cujus vult miseretur, et quem vult indurat.<a href='#FN190'>*</a> <span class="Versetto" id="RM9_19">19&#160;</span>Dicis itaque mihi: Quid adhuc queritur? voluntati enim ejus quis resistit?<a href='#FN191'>†</a> <span class="Versetto" id="RM9_20">20&#160;</span>O homo, tu quis es, qui respondeas Deo? numquid dicit figmentum ei qui se finxit: Quid me fecisti sic?<a href='#FN192'>‡</a> <span class="Versetto" id="RM9_21">21&#160;</span>an non habet potestatem figulus luti ex eadem massa facere aliud quidem vas in honorem, aliud vero in contumeliam?<a href='#FN193'>§</a> <span class="Versetto" id="RM9_22">22&#160;</span>Quod si Deus volens ostendere iram, et notum facere potentiam suam, sustinuit in multa patientia vasa iræ, apta in interitum,<a href='#FN194'>**</a> <span class="Versetto" id="RM9_23">23&#160;</span>ut ostenderet divitias gloriæ suæ in vasa misericordiæ, quæ præparavit in gloriam.<a href='#FN195'>††</a> <span class="Versetto" id="RM9_24">24&#160;</span>Quos et vocavit nos non solum ex Judæis, sed etiam in gentibus, <span class="Versetto" id="RM9_25">25&#160;</span>sicut in Osee dicit: Vocabo non plebem meam, plebem meam: et non dilectam, dilectam: et non misericordiam consecutam, misericordiam consecutam.<a href='#FN196'>‡‡</a> <span class="Versetto" id="RM9_26">26&#160;</span>Et erit: in loco, ubi dictum est eis: Non plebs mea vos: ibi vocabuntur filii Dei vivi. <span class="Versetto" id="RM9_27">27&#160;</span>Isaias autem clamat pro Israël: Si fuerit numerus filiorum Israël tamquam arena maris, reliquiæ salvæ fient.<a href='#FN197'>§§</a> <span class="Versetto" id="RM9_28">28&#160;</span>Verbum enim consummans, et abbrevians in æquitate: quia verbum breviatum faciet Dominus super terram:<a href='#FN198'>***</a> <span class="Versetto" id="RM9_29">29&#160;</span>et sicut prædixit Isaias: Nisi Dominus Sabaoth reliquisset nobis semen, sicut Sodoma facti essemus, et sicut Gomorrha similes fuissemus. <span class="Versetto" id="RM9_30">30&#160;</span>Quid ergo dicemus? Quod gentes, quæ non sectabantur justitiam, apprehenderunt justitiam: justitiam autem, quæ ex fide est. <span class="Versetto" id="RM9_31">31&#160;</span>Israël vero sectando legem justitiæ, in legem justitiæ non pervenit.<a href='#FN199'>†††</a> <span class="Versetto" id="RM9_32">32&#160;</span>Quare? Quia non ex fide, sed quasi ex operibus: offenderunt enim in lapidem offensionis,<a href='#FN200'>‡‡‡</a> <span class="Versetto" id="RM9_33">33&#160;</span>sicut scriptum est: Ecce pono in Sion lapidem offensionis, et petram scandali: et omnis qui credit in eum, non confundetur.<a href='#FN201'>§§§</a></p>

  <p class='pT4' id='RM10_0'>10</p>

  <p class='Normale'><span class="Versetto" id="RM10_1">1&#160;</span>Fratres, voluntas quidem cordis mei, et obsecratio ad Deum, fit pro illis in salutem.<a href='#FN202'>*</a> <span class="Versetto" id="RM10_2">2&#160;</span>Testimonium enim perhibeo illis quod æmulationem Dei habent, sed non secundum scientiam.<a href='#FN203'>†</a> <span class="Versetto" id="RM10_3">3&#160;</span>Ignorantes enim justitiam Dei, et suam quærentes statuere, justitiæ Dei non sunt subjecti.<a href='#FN204'>‡</a> <span class="Versetto" id="RM10_4">4&#160;</span>Finis enim legis, Christus, ad justitiam omni credenti.<a href='#FN205'>§</a> <span class="Versetto" id="RM10_5">5&#160;</span>Moyses enim scripsit, quoniam justitiam, quæ ex lege est, qui fecerit homo, vivet in ea.<a href='#FN206'>**</a> <span class="Versetto" id="RM10_6">6&#160;</span>Quæ autem ex fide est justitia, sic dicit: Ne dixeris in corde tuo: Quis ascendet in cælum? id est, Christum deducere:<a href='#FN207'>††</a> <span class="Versetto" id="RM10_7">7&#160;</span>aut, Quis descendet in abyssum? hoc est, Christum a mortuis revocare. <span class="Versetto" id="RM10_8">8&#160;</span>Sed quid dicit Scriptura? Prope est verbum in ore tuo, et in corde tuo: hoc est verbum fidei, quod prædicamus.<a href='#FN208'>‡‡</a> <span class="Versetto" id="RM10_9">9&#160;</span>Quia si confitearis in ore tuo Dominum Jesum, et in corde tuo credideris quod Deus illum suscitavit a mortuis, salvus eris.<a href='#FN209'>§§</a> <span class="Versetto" id="RM10_10">10&#160;</span>Corde enim creditur ad justitiam: ore autem confessio fit ad salutem.<a href='#FN210'>***</a> <span class="Versetto" id="RM10_11">11&#160;</span>Dicit enim Scriptura: Omnis qui credit in illum, non confundetur. <span class="Versetto" id="RM10_12">12&#160;</span>Non enim est distinctio Judæi et Græci: nam idem Dominus omnium, dives in omnes qui invocant illum.<a href='#FN211'>†††</a> <span class="Versetto" id="RM10_13">13&#160;</span>Omnis enim quicumque invocaverit nomen Domini, salvus erit. <span class="Versetto" id="RM10_14">14&#160;</span>Quomodo ergo invocabunt, in quem non crediderunt? aut quomodo credent ei, quem non audierunt? quomodo autem audient sine prædicante?<a href='#FN212'>‡‡‡</a> <span class="Versetto" id="RM10_15">15&#160;</span>quomodo vero prædicabunt nisi mittantur? sicut scriptum est: Quam speciosi pedes evangelizantium pacem, evangelizantium bona !<a href='#FN213'>§§§</a> <span class="Versetto" id="RM10_16">16&#160;</span>Sed non omnes obediunt Evangelio. Isaias enim dicit: Domine, quis credidit auditui nostro?<a href='#FN214'>*</a> <span class="Versetto" id="RM10_17">17&#160;</span>Ergo fides ex auditu, auditus autem per verbum Christi.<a href='#FN215'>†</a> <span class="Versetto" id="RM10_18">18&#160;</span>Sed dico: Numquid non audierunt? Et quidem in omnem terram exivit sonus eorum, et in fines orbis terræ verba eorum.<a href='#FN216'>‡</a> <span class="Versetto" id="RM10_19">19&#160;</span>Sed dico: Numquid Israël non cognovit? Primus Moyses dicit: Ego ad æmulationem vos adducam in non gentem: in gentem insipientem, in iram vos mittam.<a href='#FN217'>§</a> <span class="Versetto" id="RM10_20">20&#160;</span>Isaias autem audet, et dicit: Inventus sum a non quærentibus me: palam apparui iis qui me non interrogabant. <span class="Versetto" id="RM10_21">21&#160;</span>Ad Israël autem dicit: Tota die expandi manus meas ad populum non credentem, et contradicentem.<a href='#FN218'>**</a></p>

  <p class='pT4' id='RM11_0'>11</p>

  <p class='Normale'><span class="Versetto" id="RM11_1">1&#160;</span>Dico ergo: Numquid Deus repulit populum suum? Absit. Nam et ego Israëlita sum ex semine Abraham, de tribu Benjamin:<a href='#FN219'>*</a> <span class="Versetto" id="RM11_2">2&#160;</span>non repulit Deus plebem suam, quam præscivit. An nescitis in Elia quid dicit Scriptura? quemadmodum interpellat Deum adversum Israël:<a href='#FN220'>†</a> <span class="Versetto" id="RM11_3">3&#160;</span>Domine, prophetas tuos occiderunt, altaria tua suffoderunt: et ego relictus sum solus, et quærunt animam meam. <span class="Versetto" id="RM11_4">4&#160;</span>Sed quid dicit illi divinum responsum? Reliqui mihi septem millia virorum, qui non curvaverunt genua ante Baal.<a href='#FN221'>‡</a> <span class="Versetto" id="RM11_5">5&#160;</span>Sic ergo et in hoc tempore reliquiæ secundum electionem gratiæ salvæ factæ sunt.<a href='#FN222'>§</a> <span class="Versetto" id="RM11_6">6&#160;</span>Si autem gratia, jam non ex operibus: alioquin gratia jam non est gratia.<a href='#FN223'>**</a> <span class="Versetto" id="RM11_7">7&#160;</span>Quid ergo? Quod quærebat Israël, hoc non est consecutus: electio autem consecuta est: ceteri vero excæcati sunt:<a href='#FN224'>††</a> <span class="Versetto" id="RM11_8">8&#160;</span>sicut scriptum est: Dedit illis Deus spiritum compunctionis: oculos ut non videant, et aures ut non audiant, usque in hodiernum diem.<a href='#FN225'>‡‡</a> <span class="Versetto" id="RM11_9">9&#160;</span>Et David dicit: Fiat mensa eorum in laqueum, et in captionem, et in scandalum, et in retributionem illis.<a href='#FN226'>§§</a> <span class="Versetto" id="RM11_10">10&#160;</span>Obscurentur oculi eorum ne videant: et dorsum eorum semper incurva.<a href='#FN227'>***</a> <span class="Versetto" id="RM11_11">11&#160;</span>Dico ergo: Numquid sic offenderunt ut caderent? Absit. Sed illorum delicto, salus est gentibus ut illos æmulentur.<a href='#FN228'>†††</a> <span class="Versetto" id="RM11_12">12&#160;</span>Quod si delictum illorum divitiæ sunt mundi, et diminutio eorum divitiæ gentium: quanto magis plenitudo eorum?<a href='#FN229'>‡‡‡</a> <span class="Versetto" id="RM11_13">13&#160;</span>Vobis enim dico gentibus: Quamdiu quidem ego sum gentium Apostolus, ministerium meum honorificabo,<a href='#FN230'>§§§</a> <span class="Versetto" id="RM11_14">14&#160;</span>si quomodo ad æmulandum provocem carnem meam, et salvos faciam aliquos ex illis. <span class="Versetto" id="RM11_15">15&#160;</span>Si enim amissio eorum, reconciliatio est mundi: quæ assumptio, nisi vita ex mortuis? <span class="Versetto" id="RM11_16">16&#160;</span>Quod si delibatio sancta est, et massa: et si radix sancta, et rami.<a href='#FN231'>*</a> <span class="Versetto" id="RM11_17">17&#160;</span>Quod si aliqui ex ramis fracti sunt, tu autem cum oleaster esses, insertus es in illis, et socius radicis, et pinguedinis olivæ factus es,<a href='#FN232'>†</a> <span class="Versetto" id="RM11_18">18&#160;</span>noli gloriari adversus ramos. Quod si gloriaris: non tu radicem portas, sed radix te.<a href='#FN233'>‡</a> <span class="Versetto" id="RM11_19">19&#160;</span>Dices ergo: Fracti sunt rami ut ego inserar.<a href='#FN234'>§</a> <span class="Versetto" id="RM11_20">20&#160;</span>Bene: propter incredulitatem fracti sunt. Tu autem fide stas: noli altum sapere, sed time.<a href='#FN235'>**</a> <span class="Versetto" id="RM11_21">21&#160;</span>Si enim Deus naturalibus ramis non pepercit: ne forte nec tibi parcat. <span class="Versetto" id="RM11_22">22&#160;</span>Vide ergo bonitatem, et severitatem Dei: in eos quidem qui ceciderunt, severitatem: in te autem bonitatem Dei, si permanseris in bonitate, alioquin et tu excideris.<a href='#FN236'>††</a> <span class="Versetto" id="RM11_23">23&#160;</span>Sed et illi, si non permanserint in incredulitate, inserentur: potens est enim Deus iterum inserere illos. <span class="Versetto" id="RM11_24">24&#160;</span>Nam si tu ex naturali excisus es oleastro, et contra naturam insertus es in bonam olivam: quanto magis ii qui secundum naturam inserentur suæ olivæ?<a href='#FN237'>‡‡</a> <span class="Versetto" id="RM11_25">25&#160;</span>Nolo enim vos ignorare, fratres, mysterium hoc (ut non sitis vobis ipsis sapientes), quia cæcitas ex parte contigit in Israël, donec plenitudo gentium intraret,<a href='#FN238'>§§</a> <span class="Versetto" id="RM11_26">26&#160;</span>et sic omnis Israël salvus fieret, sicut scriptum est: Veniet ex Sion, qui eripiat, et avertat impietatem a Jacob.<a href='#FN239'>***</a> <span class="Versetto" id="RM11_27">27&#160;</span>Et hoc illis a me testamentum: cum abstulero peccata eorum.<a href='#FN240'>†††</a> <span class="Versetto" id="RM11_28">28&#160;</span>Secundum Evangelium quidem, inimici propter vos: secundum electionem autem, carissimi propter patres.<a href='#FN241'>‡‡‡</a> <span class="Versetto" id="RM11_29">29&#160;</span>Sine pœnitentia enim sunt dona et vocatio Dei. <span class="Versetto" id="RM11_30">30&#160;</span>Sicut enim aliquando et vos non credidistis Deo, nunc autem misericordiam consecuti estis propter incredulitatem illorum:<a href='#FN242'>§§§</a> <span class="Versetto" id="RM11_31">31&#160;</span>ita et isti nunc non crediderunt in vestram misericordiam: ut et ipsi misericordiam consequantur.<a href='#FN243'>*</a> <span class="Versetto" id="RM11_32">32&#160;</span>Conclusit enim Deus omnia in incredulitate, ut omnium misereatur.<a href='#FN244'>†</a> <span class="Versetto" id="RM11_33">33&#160;</span>O altitudo divitiarum sapientiæ, et scientiæ Dei: quam incomprehensibilia sunt judicia ejus, et investigabiles viæ ejus !<a href='#FN245'>‡</a> <span class="Versetto" id="RM11_34">34&#160;</span>Quis enim cognovit sensum Domini? aut quis consiliarius ejus fuit? <span class="Versetto" id="RM11_35">35&#160;</span>aut quis prior dedit illi, et retribuetur ei?<a href='#FN246'>§</a> <span class="Versetto" id="RM11_36">36&#160;</span>Quoniam ex ipso, et per ipsum, et in ipso sunt omnia: ipsi gloria in sæcula. Amen.<a href='#FN247'>**</a></p>

  <p class='pT4' id='RM12_0'>12</p>

  <p class='Normale'><span class="Versetto" id="RM12_1">1&#160;</span>Obsecro itaque vos fratres per misericordiam Dei, ut exhibeatis corpora vestra hostiam viventem, sanctam, Deo placentem, rationabile obsequium vestrum.<a href='#FN248'>*</a> <span class="Versetto" id="RM12_2">2&#160;</span>Et nolite conformari huic sæculo, sed reformamini in novitate sensus vestri: ut probetis quæ sit voluntas Dei bona, et beneplacens, et perfecta.<a href='#FN249'>†</a> <span class="Versetto" id="RM12_3">3&#160;</span>Dico enim per gratiam quæ data est mihi, omnibus qui sunt inter vos, non plus sapere quam oportet sapere, sed sapere ad sobrietatem: et unicuique sicut Deus divisit mensuram fidei.<a href='#FN250'>‡</a> <span class="Versetto" id="RM12_4">4&#160;</span>Sicut enim in uno corpore multa membra habemus, omnia autem membra non eumdem actum habent:<a href='#FN251'>§</a> <span class="Versetto" id="RM12_5">5&#160;</span>ita multi unum corpus sumus in Christo, singuli autem alter alterius membra.<a href='#FN252'>**</a> <span class="Versetto" id="RM12_6">6&#160;</span>Habentes autem donationes secundum gratiam, quæ data est nobis, differentes: sive prophetiam secundum rationem fidei, <span class="Versetto" id="RM12_7">7&#160;</span>sive ministerium in ministrando, sive qui docet in doctrina, <span class="Versetto" id="RM12_8">8&#160;</span>qui exhortatur in exhortando, qui tribuit in simplicitate, qui præest in sollicitudine, qui miseretur in hilaritate.<a href='#FN253'>††</a> <span class="Versetto" id="RM12_9">9&#160;</span>Dilectio sine simulatione: odientes malum, adhærentes bono: <span class="Versetto" id="RM12_10">10&#160;</span>caritate fraternitatis invicem diligentes: honore invicem prævenientes: <span class="Versetto" id="RM12_11">11&#160;</span>sollicitudine non pigri: spiritu ferventes: Domino servientes:<a href='#FN254'>‡‡</a> <span class="Versetto" id="RM12_12">12&#160;</span>spe gaudentes: in tribulatione patientes: orationi instantes:<a href='#FN255'>§§</a> <span class="Versetto" id="RM12_13">13&#160;</span>necessitatibus sanctorum communicantes: hospitalitatem sectantes. <span class="Versetto" id="RM12_14">14&#160;</span>Benedicite persequentibus vos: benedicite, et nolite maledicere. <span class="Versetto" id="RM12_15">15&#160;</span>Gaudere cum gaudentibus, flere cum flentibus: <span class="Versetto" id="RM12_16">16&#160;</span>idipsum invicem sentientes: non alta sapientes, sed humilibus consentientes. Nolite esse prudentes apud vosmetipsos:<a href='#FN256'>***</a> <span class="Versetto" id="RM12_17">17&#160;</span>nulli malum pro malo reddentes: providentes bona non tantum coram Deo, sed etiam coram omnibus hominibus. <span class="Versetto" id="RM12_18">18&#160;</span>Si fieri potest, quod ex vobis est, cum omnibus hominibus pacem habentes: <span class="Versetto" id="RM12_19">19&#160;</span>non vosmetipsos defendentes carissimi, sed date locum iræ. Scriptum est enim: Mihi vindicta: ego retribuam, dicit Dominus.<a href='#FN257'>†††</a> <span class="Versetto" id="RM12_20">20&#160;</span>Sed si esurierit inimicus tuus, ciba illum: si sitit, potum da illi: hoc enim faciens, carbones ignis congeres super caput ejus.<a href='#FN258'>‡‡‡</a> <span class="Versetto" id="RM12_21">21&#160;</span>Noli vinci a malo, sed vince in bono malum.</p>

  <p class='pT4' id='RM13_0'>13</p>

  <p class='Normale'><span class="Versetto" id="RM13_1">1&#160;</span>Omnis anima potestatibus sublimioribus subdita sit: non est enim potestas nisi a Deo: quæ autem sunt, a Deo ordinatæ sunt.<a href='#FN259'>*</a> <span class="Versetto" id="RM13_2">2&#160;</span>Itaque qui resistit potestati, Dei ordinationi resistit. Qui autem resistunt, ipsi sibi damnationem acquirunt:<a href='#FN260'>†</a> <span class="Versetto" id="RM13_3">3&#160;</span>nam principes non sunt timori boni operis, sed mali. Vis autem non timere potestatem? Bonum fac: et habebis laudem ex illa:<a href='#FN261'>‡</a> <span class="Versetto" id="RM13_4">4&#160;</span>Dei enim minister est tibi in bonum. Si autem malum feceris, time: non enim sine causa gladium portat. Dei enim minister est: vindex in iram ei qui malum agit.<a href='#FN262'>§</a> <span class="Versetto" id="RM13_5">5&#160;</span>Ideo necessitate subditi estote non solum propter iram, sed etiam propter conscientiam. <span class="Versetto" id="RM13_6">6&#160;</span>Ideo enim et tributa præstatis: ministri enim Dei sunt, in hoc ipsum servientes.<a href='#FN263'>**</a> <span class="Versetto" id="RM13_7">7&#160;</span>Reddite ergo omnibus debita: cui tribulatum, tributum: cui vectigal, vectigal: cui timorem, timorem: cui honorem, honorem.<a href='#FN264'>††</a> <span class="Versetto" id="RM13_8">8&#160;</span>Nemini quidquam debeatis, nisi ut invicem diligatis: qui enim diligit proximum, legem implevit.<a href='#FN265'>‡‡</a> <span class="Versetto" id="RM13_9">9&#160;</span>Nam: Non adultabis: non occides: non furaberis: non falsum testimonium dices: non concupisces: et si quod est aliud mandatum, in hoc verbo instauratur: diliges proximum tuum sicut teipsum. <span class="Versetto" id="RM13_10">10&#160;</span>Dilectio proximi malum non operatur. Plenitudo ergo legis est dilectio. <span class="Versetto" id="RM13_11">11&#160;</span>Et hoc scientes tempus: quia hora est jam nos de somno surgere. Nunc enim propior est nostra salus, quam cum credidimus.<a href='#FN266'>§§</a> <span class="Versetto" id="RM13_12">12&#160;</span>Nox præcessit, dies autem appropinquavit. Abjiciamus ergo opera tenebrarum, et induamur arma lucis.<a href='#FN267'>***</a> <span class="Versetto" id="RM13_13">13&#160;</span>Sicut in die honeste ambulemus: non in comessationibus, et ebrietatibus, non in cubilibus, et impudicitiis, non in contentione, et æmulatione:<a href='#FN268'>†††</a> <span class="Versetto" id="RM13_14">14&#160;</span>sed induimini Dominum Jesum Christum, et carnis curam ne feceritis in desideriis.</p>

  <p class='pT4' id='RM14_0'>14</p>

  <p class='Normale'><span class="Versetto" id="RM14_1">1&#160;</span>Infirmum autem in fide assumite, non in disceptationibus cogitationum.<a href='#FN269'>*</a> <span class="Versetto" id="RM14_2">2&#160;</span>Alius enim credit se manducare omnia: qui autem infirmus est, olus manducet.<a href='#FN270'>†</a> <span class="Versetto" id="RM14_3">3&#160;</span>Is qui manducat, non manducantem non spernat: et qui non manducat, manducantem non judicet: Deus enim illum assumpsit.<a href='#FN271'>‡</a> <span class="Versetto" id="RM14_4">4&#160;</span>Tu quis es, qui judicas alienum servum? domino suo stat, aut cadit: stabit autem: potens est enim Deus statuere illum.<a href='#FN272'>§</a> <span class="Versetto" id="RM14_5">5&#160;</span>Nam alius judicat diem inter diem: alius autem judicat omnem diem: unusquisque in suo sensu abundet.<a href='#FN273'>**</a> <span class="Versetto" id="RM14_6">6&#160;</span>Qui sapit diem, Domino sapit, et qui manducat, Domino manducat: gratias enim agit Deo. Et qui non manducat, Domino non manducat, et gratias agit Deo.<a href='#FN274'>††</a> <span class="Versetto" id="RM14_7">7&#160;</span>Nemo enim nostrum sibi vivit, et nemo sibi moritur.<a href='#FN275'>‡‡</a> <span class="Versetto" id="RM14_8">8&#160;</span>Sive enim vivemus, Domino vivimus: sive morimur, Domino morimur. Sive ergo vivimus, sive morimur, Domini sumus. <span class="Versetto" id="RM14_9">9&#160;</span>In hoc enim Christus mortuus est, et resurrexit: ut et mortuorum et vivorum dominetur. <span class="Versetto" id="RM14_10">10&#160;</span>Tu autem quid judicas fratrem tuum? aut tu quare spernis fratrem tuum? omnes enim stabimus ante tribunal Christi.<a href='#FN276'>§§</a> <span class="Versetto" id="RM14_11">11&#160;</span>Scriptum est enim: Vivo ego, dicit Dominus, quoniam mihi flectetur omne genu: et omnis lingua confitebitur Deo. <span class="Versetto" id="RM14_12">12&#160;</span>Itaque unusquisque nostrum pro se rationem reddet Deo. <span class="Versetto" id="RM14_13">13&#160;</span>Non ergo amplius invicem judicemus: sed hoc judicate magis, ne ponatis offendiculum fratri, vel scandalum.<a href='#FN277'>***</a> <span class="Versetto" id="RM14_14">14&#160;</span>Scio, et confido in Domino Jesu, quia nihil commune per ipsum, nisi ei qui existimat quid commune esset, illi commune est.<a href='#FN278'>†††</a> <span class="Versetto" id="RM14_15">15&#160;</span>Si enim propter cibum frater tuus contristatur, jam non secundum caritatem ambulas. Noli cibo tuo illum perdere, pro quo Christus mortuus est. <span class="Versetto" id="RM14_16">16&#160;</span>Non ergo blasphemetur bonum nostrum.<a href='#FN279'>‡‡‡</a> <span class="Versetto" id="RM14_17">17&#160;</span>Non est enim regnum Dei esca et potus: sed justitia, et pax, et gaudium in Spiritu Sancto:<a href='#FN280'>§§§</a> <span class="Versetto" id="RM14_18">18&#160;</span>qui enim in hoc servit Christo, placet Deo, et probatus est hominibus.<a href='#FN281'>*</a> <span class="Versetto" id="RM14_19">19&#160;</span>Itaque quæ pacis sunt, sectemur: et quæ ædificationis sunt, in invicem custodiamus. <span class="Versetto" id="RM14_20">20&#160;</span>Noli propter escam destruere opus Dei, omnia quidem sunt munda: sed malum est homini, qui per offendiculum manducat. <span class="Versetto" id="RM14_21">21&#160;</span>Bonum est non manducare carnem, et non bibere vinum, neque in quo frater tuus offenditur, aut scandalizatur, aut infirmatur.<a href='#FN282'>†</a> <span class="Versetto" id="RM14_22">22&#160;</span>Tu fidem habes? penes temetipsum habe coram Deo. Beatus qui non judicat semetipsum in eo quod probat.<a href='#FN283'>‡</a> <span class="Versetto" id="RM14_23">23&#160;</span>Qui autem discernit, si manducaverit, damnatus est: quia non ex fide. Omne autem, quod non est ex fide, peccatum est.<a href='#FN284'>§</a></p>

  <p class='pT4' id='RM15_0'>15</p>

  <p class='Normale'><span class="Versetto" id="RM15_1">1&#160;</span>Debemus autem nos firmiores imbecillitates infirmorum sustinere, et non nobis placere. <span class="Versetto" id="RM15_2">2&#160;</span>Unusquisque vestrum proximo suo placeat in bonum, ad ædificationem. <span class="Versetto" id="RM15_3">3&#160;</span>Etenim Christus non sibi placuit, sed sicut scriptum est: Improperia improperantium tibi ceciderunt super me. <span class="Versetto" id="RM15_4">4&#160;</span>Quæcumque enim scripta sunt, ad nostram doctrinam scripta sunt: ut per patientiam, et consolationem Scripturarum, spem habeamus. <span class="Versetto" id="RM15_5">5&#160;</span>Deus autem patientiæ et solatii det vobis idipsum sapere in alterutrum secundum Jesum Christum:<a href='#FN285'>*</a> <span class="Versetto" id="RM15_6">6&#160;</span>ut unanimes, uno ore honorificetis Deum et patrem Domini nostri Jesu Christi. <span class="Versetto" id="RM15_7">7&#160;</span>Propter quod suscipite invicem, sicut et Christus suscepit vos in honorem Dei. <span class="Versetto" id="RM15_8">8&#160;</span>Dico enim Christum Jesum ministrum fuisse circumcisionis propter veritatem Dei, ad confirmandas promissiones patrum:<a href='#FN286'>†</a> <span class="Versetto" id="RM15_9">9&#160;</span>gentes autem super misericordia honorare Deum, sicut scriptum est: Propterea confitebor tibi in gentibus, Domine, et nomini tuo cantabo.<a href='#FN287'>‡</a> <span class="Versetto" id="RM15_10">10&#160;</span>Et iterum dicit: Lætamini gentes cum plebe ejus. <span class="Versetto" id="RM15_11">11&#160;</span>Et iterum: Laudate omnes gentes Dominum: et magnificate eum omnes populi. <span class="Versetto" id="RM15_12">12&#160;</span>Et rursus Isaias ait: Erit radix Jesse, et qui exsurget regere gentes, in eum gentes sperabunt.<a href='#FN288'>§</a> <span class="Versetto" id="RM15_13">13&#160;</span>Deus autem spei repleat vos omni gaudio, et pace in credendo: ut abundetis in spe, et virtute Spiritus Sancti.<a href='#FN289'>**</a> <span class="Versetto" id="RM15_14">14&#160;</span>Certus sum autem fratres mei et ego ipse de vobis, quoniam et ipsi pleni estis dilectione, repleti omni scientia, ita ut possitis alterutrum monere.<a href='#FN290'>††</a> <span class="Versetto" id="RM15_15">15&#160;</span>Audacius autem scripsi vobis fratres ex parte, tamquam in memoriam vos reducens: propter gratiam, quæ data est mihi a Deo,<a href='#FN291'>‡‡</a> <span class="Versetto" id="RM15_16">16&#160;</span>ut sim minister Christi Jesu in gentibus: sanctificans Evangelium Dei, ut fiat oblatio gentium accepta, et sanctificata in Spiritu Sancto. <span class="Versetto" id="RM15_17">17&#160;</span>Habeo igitur gloriam in Christo Jesu ad Deum.<a href='#FN292'>§§</a> <span class="Versetto" id="RM15_18">18&#160;</span>Non enim audeo aliquid loqui eorum, quæ per me non efficit Christus in obedientiam gentium, verbo et factis: <span class="Versetto" id="RM15_19">19&#160;</span>in virtute signorum, et prodigiorum, in virtute Spiritus Sancti: ita ut ab Jerusalem per circuitum usque ad Illyricum repleverim Evangelium Christi. <span class="Versetto" id="RM15_20">20&#160;</span>Sic autem prædicavi Evangelium hoc, non ubi nominatus est Christus, ne super alienum fundamentum ædificarem:<a href='#FN293'>***</a> <span class="Versetto" id="RM15_21">21&#160;</span>sed sicut scriptum est: Quibus non est annuntiatum de eo, videbunt: et qui non audierunt, intelligent.<a href='#FN294'>†††</a> <span class="Versetto" id="RM15_22">22&#160;</span>Propter quod et impediebar plurimum venire ad vos, et prohibitus sum usque adhuc. <span class="Versetto" id="RM15_23">23&#160;</span>Nunc vero ulterius locum non habens in his regionibus, cupiditatem autem habens veniendi ad vos ex multis jam præcedentibus annis: <span class="Versetto" id="RM15_24">24&#160;</span>cum in Hispaniam proficisci cœpero, spero quod præteriens videam vos, et a vobis deducar illuc, si vobis primum ex parte fruitus fuero. <span class="Versetto" id="RM15_25">25&#160;</span>Nunc igitur proficiscar in Jerusalem ministrare sanctis. <span class="Versetto" id="RM15_26">26&#160;</span>Probaverunt enim Macedonia et Achaia collationem aliquam facere in pauperes sanctorum, qui sunt in Jerusalem.<a href='#FN295'>‡‡‡</a> <span class="Versetto" id="RM15_27">27&#160;</span>Placuit enim eis: et debitores sunt eorum. Nam si spiritualium eorum participes facti sunt gentiles, debent et in carnalibus ministrare illis. <span class="Versetto" id="RM15_28">28&#160;</span>Hoc igitur cum consummavero, et assignavero eis fructum hunc, per vos proficiscar in Hispaniam. <span class="Versetto" id="RM15_29">29&#160;</span>Scio autem quoniam veniens ad vos, in abundantia benedictionis Evangelii Christi veniam. <span class="Versetto" id="RM15_30">30&#160;</span>Obsecro ergo vos fratres per Dominum nostrum Jesum Christum, et per caritatem Sancti Spiritus, ut adjuvetis me in orationibus vestris pro me ad Deum,<a href='#FN296'>§§§</a> <span class="Versetto" id="RM15_31">31&#160;</span>ut liberer ab infidelibus, qui sunt in Judæa, et obsequii mei oblatio accepta fiat in Jerusalem sanctis,<a href='#FN297'>*</a> <span class="Versetto" id="RM15_32">32&#160;</span>ut veniam ad vos in gaudio per voluntatem Dei, et refrigerer vobiscum. <span class="Versetto" id="RM15_33">33&#160;</span>Deus autem pacis sit cum omnibus vobis. Amen.<a href='#FN298'>†</a></p>

  <p class='pT4' id='RM16_0'>16</p>

  <p class='Normale'><span class="Versetto" id="RM16_1">1&#160;</span>Commendo autem vobis Phœben sororem nostram, quæ est in ministerio ecclesiæ, quæ est in Cenchris:<a href='#FN299'>*</a> <span class="Versetto" id="RM16_2">2&#160;</span>ut eam suscipiatis in Domino digne sanctis: et assistatis ei in quocumque negotio vestri indiguerit: etenim ipsa quoque astitit multis, et mihi ipsi.<a href='#FN300'>†</a> <span class="Versetto" id="RM16_3">3&#160;</span>Salutate Priscam et Aquilam, adjutores meos in Christo Jesu<a href='#FN301'>‡</a> <span class="Versetto" id="RM16_4">4&#160;</span>(qui pro anima mea suas cervices supposuerunt: quibus non solus ego gratias ago, sed et cunctæ ecclesiæ gentium),<a href='#FN302'>§</a> <span class="Versetto" id="RM16_5">5&#160;</span>et domesticam ecclesiam eorum. Salutate Epænetum dilectum mihi, qui est primitivus Asiæ in Christo. <span class="Versetto" id="RM16_6">6&#160;</span>Salutate Mariam, quæ multum laboravit in vobis. <span class="Versetto" id="RM16_7">7&#160;</span>Salutate Andronicum et Juniam, cognatos, et concaptivos meos: qui sunt nobiles in Apostolis, qui et ante me fuerunt in Christo. <span class="Versetto" id="RM16_8">8&#160;</span>Salutate Ampliatum dilectissimum mihi in Domino. <span class="Versetto" id="RM16_9">9&#160;</span>Salutate Urbanum adjutorem nostrum in Christo Jesu, et Stachyn dilectum meum. <span class="Versetto" id="RM16_10">10&#160;</span>Salutate Apellen probum in Christo.<a href='#FN303'>**</a> <span class="Versetto" id="RM16_11">11&#160;</span>Salutate eos qui sunt ex Aristoboli domo. Salutate Herodionem cognatum meum. Salutate eos qui sunt ex Narcisi domo, qui sunt in Domino.<a href='#FN304'>††</a> <span class="Versetto" id="RM16_12">12&#160;</span>Salutate Tryphænam et Tryphosam, quæ laborant in Domino. Salutate Persidem carissimam, quæ multum laboravit in Domino.<a href='#FN305'>‡‡</a> <span class="Versetto" id="RM16_13">13&#160;</span>Salutate Rufum electum in Domino, et matrem ejus, et meam.<a href='#FN306'>§§</a> <span class="Versetto" id="RM16_14">14&#160;</span>Salutate Asyncritum, Phlegontem, Hermam, Patrobam, Hermen, et qui cum eis sunt, fratres. <span class="Versetto" id="RM16_15">15&#160;</span>Salutate Philologum et Juliam, Nereum, et sororem ejus, et Olympiadem, et omnes qui cum eis sunt, sanctos.<a href='#FN307'>***</a> <span class="Versetto" id="RM16_16">16&#160;</span>Salutate invicem in osculo sancto. Salutant vos omnes ecclesiæ Christi.<a href='#FN308'>†††</a> <span class="Versetto" id="RM16_17">17&#160;</span>Rogo autem vos fratres, ut observetis eos qui dissensiones et offendicula, præter doctrinam, quam vos didicistis, faciunt, et declinate ab illis.<a href='#FN309'>‡‡‡</a> <span class="Versetto" id="RM16_18">18&#160;</span>Hujuscemodi enim Christo Domino nostro non serviunt, sed suo ventri: et per dulces sermones et benedictiones seducunt corda innocentium. <span class="Versetto" id="RM16_19">19&#160;</span>Vestra enim obedientia in omnem locum divulgata est. Gaudeo igitur in vobis. Sed volo vos sapientes esse in bono, et simplices in malo.<a href='#FN310'>§§§</a> <span class="Versetto" id="RM16_20">20&#160;</span>Deus autem pacis conterat Satanam sub pedibus vestris velociter. Gratia Domini nostri Jesu Christi vobiscum.<a href='#FN311'>*</a> <span class="Versetto" id="RM16_21">21&#160;</span>Salutat vos Timotheus adjutor meus, et Lucius, et Jason, et Sosipater cognati mei.<a href='#FN312'>†</a> <span class="Versetto" id="RM16_22">22&#160;</span>Saluto vos ego Tertius, qui scripsi epistolam, in Domino. <span class="Versetto" id="RM16_23">23&#160;</span>Salutat vos Cajus hospes meus, et universa ecclesia. Salutat vos Erastus arcarius civitatis, et Quartus, frater.<a href='#FN313'>‡</a> <span class="Versetto" id="RM16_24">24&#160;</span>Gratia Domini nostri Jesu Christi cum omnibus vobis. Amen. <span class="Versetto" id="RM16_25">25&#160;</span>Ei autem, qui potens est vos confirmare juxta Evangelium meum, et prædicationem Jesu Christi, secundum revelationem mysterii temporibus æternis taciti<a href='#FN314'>§</a> <span class="Versetto" id="RM16_26">26&#160;</span>(quod nunc patefactum est per Scripturas prophetarum secundum præceptum æterni Dei, ad obeditionem fidei), in cunctis gentibus cogniti,<a href='#FN315'>**</a> <span class="Versetto" id="RM16_27">27&#160;</span>soli sapienti Deo, per Jesum Christum, cui honor et gloria in sæcula sæculorum. Amen.<a href='#FN316'>††</a></p>

  <p class="footnote"></p>

  <hr/>

  <aside id="FN1">
    <p class="f"><a class="notebackref" href="#RM1_1"><span class="notemark">*</span> 1:1</a> <span class="fk">Argumentum</span><span class="ft"> Romani sunt partis Italiæ. Hi præventi sunt a falsis apostolis, et sub nomine Domini nostri Jesu Christi in legem et prophetas erant inducti. Hos revocat Apostolus ad veram evangelicam fidem, scribens eis a Corintho. </span><span class="fk">Paulus. </span><span class="ft"> BED. Super Actus apostolicos Paulum anno secundo passionis et resurrectionis Christi ad fidem venisse dicit, etc., usque ad juxta condictum apostolorum ad magisterium gentium est profectus. AUG. lib. de Spiritu et litt., c. 7. Non ob aliud hoc nomen elegit, etc., usque ad Saulus </span><span class="fk">inquietudo</span><span class="ft"> et </span><span class="fk">tentatio</span><span class="ft"> interpretatur. AMB. Porro ex more sanctorum apostolorum illud fecisse perhibetur, qui virtutibus proficientes mutato nomine sunt vocati, ut et ipso nomine essent novi, ut et Cephas et filii tonitrui. HIER. Com. in Ep. ad Philem. Paulus a primo spolio quod Ecclesiæ contulit, scilicet a Sergio Paulo proconsule quem apud Cyprum convertit, hoc sibi nomen assumpsit. </span><span class="fk">Servus. </span><span class="ft"> Ex servo et humili fecit Deus apostolum et sublimem, ita et vos humiles sitis: </span><span class="fk">Qui enim se humiliat, exaltabitur</span><span class="ft"> Luc.XIV. AUG. Utrumque ponendo, unam Dei hominis personam esse testatur. Alterum pro Judæis, alterum pro gentibus ponit. Christus enim, hoc nomen Judæis est cognitum, quo nomine Dei Filium designatum vident, et audiunt in lege promissum, quibus etsi alium prædicares, non crederent. Gentibus vero quia in aliquo non legerant, præmittit Salvatorem, id est Jesum. Christus, quamvis non sit proprium, sed nomen sacramenti, sicut propheta et sacerdos, Judæis tamen cognitum recte præponitur: etsi pluribus indita hæc nomina, tamen sola figura; hic enim solus verus Rex et Sacerdos. </span><span class="fk">Vocatus. </span><span class="ft"> Non a se, sed a Deo; vel vocatus, ab hominibus dictus privilegio nominis. </span><span class="fk">Apostolus. </span><span class="ft"> Ecce de humili altus. </span><span class="fk">Segregatus. </span><span class="ft"> A doctrina scribarum et Pharisæorum: hoc contra Judæos; vel, ab aliis apostolis, corpore et non mente unde: </span><span class="fk">Segregate </span><span class="fk">mihi Barnabam et Paulum in opus ad quod assumpsi eos</span><span class="ft"> Act. 13.. </span><span class="fk">Evangelium. </span><span class="ft"> HAYM. Bona annuntiatio est, etc. </span><span class="fk">Dei. </span><span class="ft"> Non ab homine inventum.</span></p>
  </aside>

  <aside id="FN2">
    <p class="f"><a class="notebackref" href="#RM1_2"><span class="notemark">†</span> 1:2</a> <span class="fk">Quod ante</span><span class="ft"> completionem, non venit ut subitum, sed longe ante promissum. Unde in hoc verbum verum est: </span><span class="fk">Quia alius est qui seminat, et alius qui metit. </span></p>
  </aside>

  <aside id="FN3">
    <p class="f"><a class="notebackref" href="#RM1_3"><span class="notemark">‡</span> 1:3</a> <span class="fk">Qui factus est ei. </span><span class="ft"> Qui factus secundum carnem, opere sancti Spiritus de virgine, id est natus. Impietati hæreticorum occurritur, qui obtuso corde capitulum hoc intelligentes, Christum tantum hominem accipiunt. Addendo ergo, </span><span class="fk">secundum carnem, </span><span class="ft"> divinitati suam dignitatem reservavit, in qua Christus Dei Verbum est, per quem facta sunt omnia. AUG. Qui erat, etc., usque ad ut carnalibus congruenter appareret, indutum. ID. Expos. in hanc epist. Christus ergo una persona est geminæ substantiæ: nec tamen Deus et homo pars hujus personæ dici potest: alioquin Filius Dei, antequam formam servi susciperet, non erat totus, et crevit cum homo divinitati ejus accessit.</span></p>
  </aside>

  <aside id="FN4">
    <p class="f"><a class="notebackref" href="#RM1_4"><span class="notemark">§</span> 1:4</a> <span class="fk">Qui prædestinatus est. </span><span class="ft"> AUG., Tract. 105 in Joan. Prædestinata est ista humanæ naturæ tanta et tam celsa et summa subvectio, ut quo attolleretur, altius non haberet: sicut pro nobis ipsa divinitas, quousque se deponeret, humilius non habuit, quam suscepta natura hominis cum infirmitate carnis usque ad mortem crucis. AUG., lib. I de Prædest. sanct., c. 15. Est etiam præclarissimum lumen prædestinationis et gratiæ ipse mediator Dei et hominum homo Christus Jesus, etc., usque ad ut qui futurus erat secundum carnem filius David, esset in virtute Filius Dei. </span><span class="fk">Mortuorum Jesu Christi. </span><span class="ft"> Christi pro ejus vel suorum, proprium nomen pro pronomine posuit more Hebraico, quæ locutio in Scripturis præcipue veteribus est usitatissima, ut: </span><span class="fk">Fecit Moyses sicut præcepit Dominus Moysi. </span><span class="ft"> CHRYS. Hoc est, non nos hoc virtute nostra præstitimus, quod apostoli simus, neque enim nostris multis sudoribus ac laboribus hanc dignitatem sortiti sumus, sed gratiam invenimus.</span></p>
  </aside>

  <aside id="FN5">
    <p class="f"><a class="notebackref" href="#RM1_5"><span class="notemark">**</span> 1:5</a> <span class="fk">In omnibus gentibus. </span><span class="ft"> Non solum Judæis, cum quibus (quia sine lege vocati) non debent sub lege agere. </span><span class="fk">Pro nomine ejus. </span><span class="ft"> Pro ejus gloria, non nostra sicut vos facitis.</span></p>
  </aside>

  <aside id="FN6">
    <p class="f"><a class="notebackref" href="#RM1_6"><span class="notemark">††</span> 1:6</a> <span class="fk">Vocati Jesu Christi. </span><span class="ft"> Id est ab eo, scilicet Jesu Christo. Genitivus pro ablativo more Græco.</span></p>
  </aside>

  <aside id="FN7">
    <p class="f"><a class="notebackref" href="#RM1_7"><span class="notemark">‡‡</span> 1:7</a> <span class="fk">Vocatis sanctis. </span><span class="ft"> Non ideo vocati sunt quia sancti, sed ideo sancti effecti quia vocati: et ideo vocati, quia dilecti.</span></p>
  </aside>

  <aside id="FN8">
    <p class="f"><a class="notebackref" href="#RM1_8"><span class="notemark">§§</span> 1:8</a> <span class="fk">Gratias ago. </span><span class="ft"> Gratias agere est sentire omnia a Deo data esse, et pro eo laudare corde, voce et opere. </span><span class="fk">Deo meo. </span><span class="ft"> AUG., lib. de Ovibus. Non enim vox ista esse potest nisi sanctorum, quorum Deus dicitur, sicut Deus Abraham, Isaac, et Jacob. Cum enim omnium unus sit Deus per naturam, eorum tamen proprie per gratiam esse dicitur, qui merito fidei et justitiæ ejus cultores esse probantur. </span><span class="fk">Pro omnibus vobis. </span><span class="ft"> Cum pro aliis, primum pro vobis, de quibus magna utilitas venit per Christum mediatorem, per quem vobis Deus dedit bona omnia. </span><span class="fk">Quia fides. </span><span class="ft"> AMBR. Congaudet de bono incepto eorum, per quod charitatem erga illos ostendit, et hortatur ad profectum. Hæc autem omnia se agere dicit, quia multis proficit fides eorum.</span></p>
  </aside>

  <aside id="FN9">
    <p class="f"><a class="notebackref" href="#RM1_9"><span class="notemark">***</span> 1:9</a> <span class="fk">Testis. </span><span class="ft"> Quod habetis fidem Domino imputo. Nam habenda oro ab eo; vel exponit quando gratias agat, in orationibus scilicet, quomodo? sine intermissione.</span></p>
  </aside>

  <aside id="FN10">
    <p class="f"><a class="notebackref" href="#RM1_11"><span class="notemark">†††</span> 1:11</a> <span class="fk">Desidero enim. </span><span class="ft"> Ut quæ verbis suadere non poterat, præsens suaderet virtute miraculorum.</span></p>
  </aside>

  <aside id="FN11">
    <p class="f"><a class="notebackref" href="#RM1_12"><span class="notemark">‡‡‡</span> 1:12</a> <span class="fk">Consolari. </span><span class="ft"> Modo ego sum desolatus, sicut et vos: etsi non sentitis, sed sic, consolaremur.</span></p>
  </aside>

  <aside id="FN12">
    <p class="f"><a class="notebackref" href="#RM1_13"><span class="notemark">§§§</span> 1:13</a> <span class="fk">Fratres. </span><span class="ft"> Quia renati, et aliqui recti; vide supra: </span><span class="fk">Vocatis sanctis. </span></p>
  </aside>

  <aside id="FN13">
    <p class="f"><a class="notebackref" href="#RM1_14"><span class="notemark">*</span> 1:14</a> <span class="fk">Græcis. </span><span class="ft"> De Judæis tacet, quia magister gentium. </span><span class="fk">Græcis. </span><span class="ft"> Græcos præponit, quia ab eis omnis philosophia mundana exordium habuit. </span><span class="fk">Barbaris. </span><span class="ft"> Barbaros dicit, qui sunt quasi exleges, qui scilicet nec Hebræi, nec Græci, nec Latini sunt. Nulli specialius debetur hæc prædicatio. </span><span class="fk">Debitor, </span><span class="ft"> quia missus ad omnes.</span></p>
  </aside>

  <aside id="FN14">
    <p class="f"><a class="notebackref" href="#RM1_16"><span class="notemark">†</span> 1:16</a> <span class="fk">Virtus enim Dei, </span><span class="ft"> etc. Quia signis firmatur incredibilis prædicatio: quod non est in falsis præconibus.</span></p>
  </aside>

  <aside id="FN15">
    <p class="f"><a class="notebackref" href="#RM1_17"><span class="notemark">‡</span> 1:17</a> <span class="fk">Justitia enim Dei. </span><span class="ft"> AMBR. Est quæ gratis justificat impium per fidem sine operibus legis, etc., usque ad qui negant hunc esse Christum quem promisit Deus. </span><span class="fk">Revelatur. </span><span class="ft"> AUG. Aggreditur gentiles secundum priorem statum, etc., usque ad quod inflati per se in idola ceciderunt. </span><span class="fk">Ex fide, </span><span class="ft"> etc., AMBR. Dei promittentis, in fidem hominis qui credit ei, etc., usque ad in fidem rerum et speciei. AUG. Fides est qua creduntur ea quæ non videntur, etc., usque ad in fidem rerum qua credita obtinebimus. </span><span class="fk">Sicut scriptum est. </span><span class="ft"> In Abacuc cap. 2. ita est: </span><span class="fk">Justus autem ex sua fide vivet. </span><span class="ft"> Sed hoc et talia plura testimonia quæ ponit, ab Hebraicæ veritatis translatione, qua nunc utimur, videntur discordare: quia aliquando sumit a LXX interpretibus, aliquando sicut loquens eodem spiritu quo prophetæ sensum sumit tantummodo, suis utens verbis suaque dispositione.</span></p>
  </aside>

  <aside id="FN16">
    <p class="f"><a class="notebackref" href="#RM1_18"><span class="notemark">§</span> 1:18</a> <span class="fk">Super omnem impietatem. </span><span class="ft"> Impietas est in Deum peccasse, iniquitas in homines; vel impius, infidelis sicut idololatra: iniquus, qui pravitate operis ab æquitate discordat. </span><span class="fk">Eorum qui veritatem. </span><span class="ft"> Quasi dicat: Cur eis ira de impietate, cum non cognoverint Deum? Ad quod respondet: Poterant quidem cognoscere, sed ipsi nolunt, malentes morari injuste in sua voluptate. </span><span class="fk">Veritatem Dei detinent. </span><span class="ft"> Quia, ut dicitur, quod est de Deo noscibile est in illis; quasi dicat: in se habent unde noscant, scilicet naturalem rationem. </span><span class="fk">In injustitia detinent. </span><span class="ft"> Bonum est quod tenent, sed malum est ubi tenent; veritatem enim tenent, sed in iniquitate. Invenisti Deum? invenisti veritatem, et ipsum detinens in injustitia; etiam quod per Dei opera cognovisti, per hominis opera perdidisti.</span></p>
  </aside>

  <aside id="FN17">
    <p class="f"><a class="notebackref" href="#RM1_19"><span class="notemark">**</span> 1:19</a> <span class="fk">Notum est Dei. </span><span class="ft"> GREG., lib. X Moral., c. 4. Notum est quod ex hujus mundi dispositione et naturali ordine assequi possumus. Ignotum vero Dei, quod omnem latet creaturam: ut ratio substantiæ ejus vel naturæ, et mysterium humanæ liberationis. </span><span class="fk">Manifestum est in illis. </span><span class="ft"> AUG. Quia non solum ratio naturalis ad hoc profuit, sed et Deus quotidie adjuvit, ne sola natura sufficere videretur.</span></p>
  </aside>

  <aside id="FN18">
    <p class="f"><a class="notebackref" href="#RM1_20"><span class="notemark">††</span> 1:20</a> <span class="fk">A creatura. </span><span class="ft"> GREG., lib. XXIX Moral., c. 8. Ab homine per excellentiam, quia excellit inter alias creaturas, vel propter convenientiam quam habet cum omnibus creaturis: est enim localiter in loco cum corporibus, sentit cum animalibus, intelligit cum angelis, unde: </span><span class="fk">Prædicate Evangelium omni creaturæ</span><span class="ft"> Marc. 16.. </span><span class="fk">Cum cognovissent, </span><span class="ft"> etc. AUG., Serm. LV de Verb. Dom. Viderunt quo veniendum esset, etc., usque ad quod enim Deus dederat gratis, tulit ingratis.</span></p>
  </aside>

  <aside id="FN19">
    <p class="f"><a class="notebackref" href="#RM1_21"><span class="notemark">‡‡</span> 1:21</a> <span class="fk">Obscuratum. </span><span class="ft"> AMBR. Nebula enim erroris texit cor illorum, quia cum Creatorem ex iis quæ fecit pulchra, amplius honorificare debuerint, obtusi sunt, relicto illo.</span></p>
  </aside>

  <aside id="FN20">
    <p class="f"><a class="notebackref" href="#RM1_22"><span class="notemark">§§</span> 1:22</a> <span class="fk">Stulti facti sunt. </span><span class="ft"> Ecce quomodo obscuratum est cor, quod est vindicta: sapientes in naturis rerum, stulti in Deo.</span></p>
  </aside>

  <aside id="FN21">
    <p class="f"><a class="notebackref" href="#RM1_23"><span class="notemark">***</span> 1:23</a> <span class="fk">Et mutaverunt. </span><span class="ft"> AUG., epist. CXIX, c. 6, ad Januarium. Hic damnat simulacra impiorum. Alii terram, alii solem et hujusmodi venerabantur. </span><span class="fk">In similitudinem imaginis. </span><span class="ft"> Exaggerat stultitiam ad cumulum hebetudinis ostendendum. </span><span class="fk">Hominis et volucrum, </span><span class="ft"> etc. Mos fuit ab antiquo Romanis adorare simulacra hominum, ut Romuli, Jovis, et aliorum, maxime ab adventu Ænææ in Italiam. Volucrum autem et quadrupedum et serpentium, ex quo Alexandria ab Augusto victa est et Romæ subjugata. AMBR. Primi enim Babylonii Deum vocaverunt figmentum Belis, etc., usque ad et volucres quia coracina sacra habent pagani. AUG., lib. VII de Civit. Dei, c. 33. Per hanc (Christi) religionem unam et veram, potuit aperiri deos gentium esse immundissimos dæmones sub defunctarum occasionibus animarum vel creaturarum specie mundanarum, deos se putari cupientes.</span></p>
  </aside>

  <aside id="FN22">
    <p class="f"><a class="notebackref" href="#RM1_24"><span class="notemark">†††</span> 1:24</a> <span class="fk">Tradidit, </span><span class="ft"> etc. AUG., lib. de Grat. et libero arbit., c. 21. Manifestum est Deum operari in cordibus hominum, ad inclinandas eorum voluntates, sive ad bona, pro misericordia sua, sive ad mala pro meritis eorum, judicio utique suo aliquando occulto, aliquando aperto, semper autem justo. </span><span class="fk">Afficiant. </span><span class="ft"> GREG., Homil. 11 in Ezech. Peccatum quod pœnitentiæ lamento non diluitur, etc., usque ad Deus permittit ut cæcata mens etiam in alia labatur.</span></p>
  </aside>

  <aside id="FN23">
    <p class="f"><a class="notebackref" href="#RM1_25"><span class="notemark">‡‡‡</span> 1:25</a> <span class="fk">Quia commutaverunt. </span><span class="ft"> Exsequitur latius per partes culpam et pœnam, ut comparet. </span><span class="fk">Quia commutaverunt. </span><span class="ft"> Ostendit per partes mutasse gloriam Dei, scilicet quod Deum putaverunt, qui non erat, et coluerunt et servierunt creaturæ potius quam Creatori. Et exsequitur partes immunditiæ, quod feminæ in feminas, masculi in masculos: in quibus comparat pœnam culpæ, ut sicut contra naturam creantem peccaverunt, ita in natura propria punirentur, unde concludit: </span><span class="fk">Et mercedem. </span><span class="fk">Commutaverunt veritatem. </span><span class="ft"> AMBR. Nomen Dei qui est verus, dederunt his qui non sunt dii. AUG. Veritas creaturæ a Deo est, sed non Deus, quam illi in mendacium converterunt, creaturas tanquam Creatorem colentes. </span><span class="fk">Et coluerunt, </span><span class="ft"> etc. Sed ne dicant, non colo simulacra, sed res eorum, ut solem, addit: </span><span class="fk">Et servierunt creaturæ. </span><span class="ft"> Hic damnat quæ in simulacris intelligebant. </span><span class="fk">Amen. </span><span class="ft"> Quasi dicat: Verum est, quod Deo vero benedictio est in sæcula: diis autem gentium ad tempus impietas dat honorem. Ideo quod illi dicunt, est falsitas.</span></p>
  </aside>

  <aside id="FN24">
    <p class="f"><a class="notebackref" href="#RM1_26"><span class="notemark">§§§</span> 1:26</a> <span class="fk">Passiones. </span><span class="ft"> Id est voluptates quæ, etsi delectent, sunt passiones tamen, naturæ non nominandæ. </span><span class="fk">Naturalem usum. </span><span class="ft"> AUG., lib. III cont. Jul. Pelag., c. 20. Putas Juliane Apostolum ex hoc laudasse libidinem, etc., usque ad contra naturam est et flagitiosum.</span></p>
  </aside>

  <aside id="FN25">
    <p class="f"><a class="notebackref" href="#RM1_27"><span class="notemark">*</span> 1:27</a> <span class="fk">Et mercedem, </span><span class="ft"> etc. AUG. Sed istas pœnas pauci vident, etc., usque ad peccata sunt et pœnæ. </span><span class="fk">Oportuit. </span><span class="ft"> Hic causa propter quam traditi sunt, sine ulla ambiguitate monstratur.</span></p>
  </aside>

  <aside id="FN26">
    <p class="f"><a class="notebackref" href="#RM1_28"><span class="notemark">†</span> 1:28</a> <span class="fk">Et sicut, </span><span class="ft"> etc. Item quia nondum resipiscunt, in alia cadunt pro eadem culpa. Per </span><span class="fk">sicut, </span><span class="ft"> pœnam peccato assimilat, quod sicut peccaverunt in sensu Dei, sic puniti sunt in proprio sensu. </span><span class="fk">Non probaverunt. </span><span class="ft"> Quia non noverunt Deum habere in notitia quod ratio probabat: vel quia putaverunt Deum nescire et negligere mala. </span><span class="fk">Tradidit, </span><span class="ft"> etc.</span></p>
  </aside>

  <aside id="FN27">
    <p class="f"><a class="notebackref" href="#RM1_29"><span class="notemark">‡</span> 1:29</a> <span class="fk">Omni iniquitate. </span><span class="ft"> Enumerat partes, ut apertius accuset malitiam, quando quis damnum molitur alicui. Nequitia est temeritas quando audet quod nequit, vel intemperantia sui. Contentio est impugnatio veritatis per confidentiam clamoris. Malignitas est mala voluntas, cum ultra non potest vel de beneficiis gratiam non referre. </span><span class="fk">Detractores: </span><span class="ft"> qui aliorum bona negant, vel invertunt. </span><span class="fk">Deo odibiles. </span><span class="ft"> Ne levis putetur susurratio vel detractio, quia in verbis sunt, addit de eis: </span><span class="fk">Deo odibiles, </span><span class="ft"> ut intelligant se per solam susurrationem et detractionem æternam incurrere posse damnationem. </span><span class="fk">Elatos. </span><span class="ft"> Elati sunt qui nolunt pati priorem, vel parem.</span></p>
  </aside>

  <aside id="FN28">
    <p class="f"><a class="notebackref" href="#RM1_31"><span class="notemark">§</span> 1:31</a> <span class="fk">Incompositos. </span><span class="ft"> Incompositio corporis indicat qualitatem mentis.</span></p>
  </aside>

  <aside id="FN29">
    <p class="f"><a class="notebackref" href="#RM1_32"><span class="notemark">**</span> 1:32</a> <span class="fk">Digni sunt morte. </span><span class="ft"> Ne putentur his tantum pœnis affligi quibus delectantur, addit ultimam, mortem æternam. </span><span class="fk">Qui consentiunt facientibus, </span><span class="ft"> etc. Consentire est tacere, cum possis arguere; vel errorem fovere.</span></p>
  </aside>

  <aside id="FN30">
    <p class="f"><a class="notebackref" href="#RM2_1"><span class="notemark">*</span> 2:1</a> <span class="fk">Propter quod, </span><span class="ft"> etc. Hoc communiter de gentibus et Judæis. Judæus judicabat gentilem, propter priorem statum: gentilis Judæum: uterque homo, non spiritus. Si Judæus judicat gentilem de idololatria, et ipsi idololatræ. Si gentilis Judæum de legis prævaricatione, et ipse prævaricator naturalis legis. </span><span class="fk">Inexcusabilis. </span><span class="ft"> Quia tu ipse testis es damnationis tuæ, dum alium judicas: quare hoc? quia eadem agis. </span><span class="fk">Qui judicas. </span><span class="ft"> In quo ostendit se esse quod non est, id est justum. </span><span class="fk">Eadem enim agis. </span><span class="ft"> Inanem excusationem gentium et Judæorum sua auctoritate destruit Apostolus: posset enim excusationem peccati sui dicere Judæus: Etsi agam eadem, tamen me Judæum defendit genus et lex, me gentilem ignorantia. Contra Apostolus, </span><span class="fk">Qui judicas, </span><span class="ft"> etc. THEOD. Est autem manifestum iis qui sapiunt, quod qui se inique gerunt, divina sententia puniuntur.</span></p>
  </aside>

  <aside id="FN31">
    <p class="f"><a class="notebackref" href="#RM2_3"><span class="notemark">†</span> 2:3</a> <span class="fk">Existimas autem. </span><span class="ft"> Communiter legitur hoc capitulum contra Judæos et gentiles; potest tamen et specialiter legi contra superciliosum quemlibet Ecclesiæ prælatum. </span><span class="fk">Quia tu effugies. </span><span class="ft"> Peccas, dum tibi impunitatem promittis, gravius: quia contemnis bonum Dei, et ignoras te contemnere, et hoc facis? Increpatio, quasi diceret: Mirum est.</span></p>
  </aside>

  <aside id="FN32">
    <p class="f"><a class="notebackref" href="#RM2_4"><span class="notemark">‡</span> 2:4</a> <span class="fk">An divitias bonitatis. </span><span class="ft"> AMBR. Copiosa est bonitas quæ multa et multis, etc., usque ad sed ad impunitatem vertit.</span></p>
  </aside>

  <aside id="FN33">
    <p class="f"><a class="notebackref" href="#RM2_5"><span class="notemark">§</span> 2:5</a> <span class="fk">Secundum autem. </span><span class="ft"> Sunt enim quidam quibus mala quæ agunt displicent, et ducti pœnitentia cordis, quatenus eis datur ex eis exire, laborant: de quibus hic non loquitur. Sunt alii quibus placent mala, et de misericordia Dei nimis præsumentes in eis pertinaciter perdurant, in quo illius ostendunt patientiam, et suam cumulant sarcinam deterius peccando. Sunt et alii quibus displicent quidem mala, sed quoniam gravia esse intelligunt, putant sibi jam non posse ignosci, sicut ille qui dixit: </span><span class="fk">Major est iniquitas mea</span><span class="ft"> Gen. 4., etc. Illi ergo nimia spe Deum non justum autumant: isti vero desperatione Deum non bonum æstimant. Ex utroque ergo periclitabuntur, et sperando et desperando, contrariis rebus et contrariis affectionibus laborantes, peribunt. </span><span class="fk">Justi judicii. </span><span class="ft"> CYPR. Justum judicium Dei dixit esse, etc., usque ad non potest pœnitentia prodesse peccanti.</span></p>
  </aside>

  <aside id="FN34">
    <p class="f"><a class="notebackref" href="#RM2_6"><span class="notemark">**</span> 2:6</a> <span class="fk">Qui reddet unicuique. </span><span class="ft"> Qui modo illis quos liberat, non reddit, quoniam erga iniquos modo larga est ejus bonitas. In futuro autem reddet mala pro malis, quoniam justus: bona pro malis, quoniam bonus et justus. Tantum mala pro bonis non reddet, quoniam injustus non est. GREG. Ad justitiam pertinet, ut nunquam supplicio careant, quorum mens, etc., usque ad æternaliter puniri hominem.</span></p>
  </aside>

  <aside id="FN35">
    <p class="f"><a class="notebackref" href="#RM2_8"><span class="notemark">††</span> 2:8</a> <span class="fk">Indignatio. </span><span class="ft"> Ne videatur irasci, et non vindicare: unde tribulatio et angustia.</span></p>
  </aside>

  <aside id="FN36">
    <p class="f"><a class="notebackref" href="#RM2_9"><span class="notemark">‡‡</span> 2:9</a> <span class="fk">Tribulatio et angustia. </span><span class="ft"> Interim in anima sola ante judicium, post judicium autem ira et indignatio. </span><span class="fk">In omnem. </span><span class="ft"> Quod supra indefinite, ibi: </span><span class="fk">His autem qui, </span><span class="ft"> hic universaliter, ut includat Judæum et gentilem. </span><span class="fk">Animam</span><span class="ft"> dicit, quia de incredulo agit anima, pro cujus perfidia arctabitur spirituali pœna. </span><span class="fk">Judæi primum. </span><span class="ft"> AMBR. Judæum semper anteponit: quia sicut credens honorificentior est propter Abraham, ita diffidens pejus tractandus est, quia promissa patribus refutavit.</span></p>
  </aside>

  <aside id="FN37">
    <p class="f"><a class="notebackref" href="#RM2_11"><span class="notemark">§§</span> 2:11</a> <span class="fk">Non est enim, </span><span class="ft"> etc. Coæquat Judæum et gentilem in pœna et gloria: quia Deus judicat non secundum personas, sed secundum merita: quia utrosque secundum modum peccati damnat. AMBR. Prærogativam generis non sequitur Deus ut suscipiat, causa patrum, diffidentem, vel abjiciat a se, propter indignitatem parentum, credentem, sed unumquemque proprio merito aut remunerat, aut condemnat.</span></p>
  </aside>

  <aside id="FN38">
    <p class="f"><a class="notebackref" href="#RM2_12"><span class="notemark">***</span> 2:12</a> <span class="fk">Sine lege. </span><span class="ft"> AUG. Ideo Apostolus gentiles sine lege dixit, quia Moysi legem scriptam non acceperant, quam se accepisse gloriabantur Judæi. </span><span class="fk">In lege. </span><span class="ft"> ID. Qui noverunt divina mandata, aufertur ab eis excusatio, etc., usque ad vel additamento propriæ voluntatis. </span><span class="fk">Judicabuntur. </span><span class="ft"> Non ut quasi per ignem salvi fiant, ut quidam dicunt, sed prorsus peribunt. Dicit enim Christus quod tolerabilius erit Sodomæ in judicio, quam Judæis in Christum non credentibus. Et item dicit quod excusationem non habebunt de peccato infidelitatis, quia venit et locutus est eis: de quo habent excusationem illi, quibus nec per se nec per suos locutus est, qui tamen non effugient damnationem: quia </span><span class="fk">qui sine lege, </span><span class="ft"> etc. Leviora tamen passuri quia cui plus committitur, plus ab eo exigitur.</span></p>
  </aside>

  <aside id="FN39">
    <p class="f"><a class="notebackref" href="#RM2_13"><span class="notemark">†††</span> 2:13</a> <span class="fk">Non enim auditores. </span><span class="ft"> Nonne sola lex sulvat? Non, quia non facit justos, et hoc est: Non enim pro auditu, sed factores quicunque, quod quidem est per gratiam. </span><span class="fk">Sed factores, </span><span class="ft"> id est, qui credunt in Christum, quem lex promisit, quicunque sint, quod non est nisi per gratiam. AUG., lib. de Spir. et lit., c. 26. </span><span class="fk">Factores legis justificabuntur, </span><span class="ft"> id est, justi deputabuntur, vel justi fient non qui ante erant factores justificabuntur, quia etiam gentes.</span></p>
  </aside>

  <aside id="FN40">
    <p class="f"><a class="notebackref" href="#RM2_14"><span class="notemark">‡‡‡</span> 2:14</a> <span class="fk">Cum enim, </span><span class="ft"> etc. Supra dixerat gentilem damnari, si male operaretur; salvari, si bene: sed cum legem non habeat, quasi nesciat quid sit bonum quidve malum, videtur sibi neutrum debere imputari. Contra Apostolus: Etsi non habeat scriptam legem, habet tamen naturalem: qua intelligit et sibi conscius est quid sit bonum et quid sit malum, vitium quippe contra naturam est, quod utique sanat gratia. Non enim usque adeo in humana anima imago terrenorum affectuum labe detrita est, ut nulla in ea lineamenta remanserint. Non omnino deletum est quod ibi per imaginem Dei, cum homo crearetur, impressum est. Proinde vitio sanato per gratiam, naturaliter fiunt ea quæ legis sunt. Non quod per naturam negata sit gratia, sed potius per gratiam reparata natura: qua gratia in interiori homine renovato lex justitiæ rescribitur, quam deleverat culpa.</span></p>
  </aside>

  <aside id="FN41">
    <p class="f"><a class="notebackref" href="#RM2_15"><span class="notemark">§§§</span> 2:15</a> <span class="fk">Opus legis. </span><span class="ft"> Est fides, quam ultro habent in cordibus, id est, intimo affectu, ubi fides per dilectionem operatur.</span></p>
  </aside>

  <aside id="FN42">
    <p class="f"><a class="notebackref" href="#RM2_17"><span class="notemark">*</span> 2:17</a> <span class="fk">Si autem tu, </span><span class="ft"> etc. Hic Judæos aggreditur, gravius accusans eos de peccatis, eo quod plura haberent auxilia.</span></p>
  </aside>

  <aside id="FN43">
    <p class="f"><a class="notebackref" href="#RM2_19"><span class="notemark">†</span> 2:19</a> <span class="fk">Decem esse. </span><span class="ft"> Cæcos et in tenebris existentes dicit gentiles, qui et ratione privati cæci sunt; et si quid sciunt, tamen in tenebris sunt.</span></p>
  </aside>

  <aside id="FN44">
    <p class="f"><a class="notebackref" href="#RM2_20"><span class="notemark">‡</span> 2:20</a> <span class="fk">Habentem formam. </span><span class="ft"> Ut aliis exemplum scientiæ legis sis et veritatis. Quidam enim scientiam et intellectum alicujus libri habent et ita sentiunt sicut auctor ipse sensit, non tamen habent inde veritatem: quia nesciunt quomodo sit verum, nec etiam esse verum: sed Judæus jactat se habere sensum legis, et scire verum esse sensum illum legis, ita ut aliis scire volentibus sit exemplar.</span></p>
  </aside>

  <aside id="FN45">
    <p class="f"><a class="notebackref" href="#RM2_24"><span class="notemark">§</span> 2:24</a> <span class="fk">Nomen enim Dei. </span><span class="ft"> Inter gentes blasphematur nomen Dei per Judæos: quia credentibus Judæi suadere nitebantur Christum non esse Deum dicendum. Vel quia olim gentes non animadvertebant Judæos sibi traditos pro noxis suis, sed idolis suis dabant gloriam de victoria sua, quasi Judæorum Deum vicissent in Judæis.</span></p>
  </aside>

  <aside id="FN46">
    <p class="f"><a class="notebackref" href="#RM2_25"><span class="notemark">**</span> 2:25</a> <span class="fk">Circumcisio quidem. </span><span class="ft"> Ostendit supra legem non juvare eos, modo circumcisionem non juvare ad obtinendam justitiam. </span><span class="fk">Prodest, si legem, </span><span class="ft"> etc. Quia obediendo Deo, signum facit veritatis, dum populus rudis sub timore Dei custoditur. </span><span class="fk">Prodest. </span><span class="ft"> Quæritur quomodo hic dicit circumcisionem prodesse, cum in sequentibus dicat: Si circumcidamini, Christus nihil vobis proderit? Respondetur: Secundum statum diversorum temporum hoc vult intelligi. Nam secundum statum veteris legis olim profuit circumcisio, sed non profuit ad salutem sine spirituali legis observantia, de quo hic. Modo autem, scilicet tempore gratiæ, postquam exhibita est veritas, non modo non prodest, sed etiam obest, de quo in sequentibus.</span></p>
  </aside>

  <aside id="FN47">
    <p class="f"><a class="notebackref" href="#RM2_26"><span class="notemark">††</span> 2:26</a> <span class="fk">Nonne. </span><span class="ft"> Gentilis comparatione sui te, o Judæe, damnabilem ostendit, qui non per naturam, neque per circumcisionem, sed per legem novisti, quod ille per naturam, id est Christum?</span></p>
  </aside>

  <aside id="FN48">
    <p class="f"><a class="notebackref" href="#RM2_27"><span class="notemark">‡‡</span> 2:27</a> <span class="fk">Judicabit, </span><span class="ft"> etc. ORIG. </span><span class="fk">In carne est circumcisio. </span><span class="ft"> Circumcidere est ex genitali membro, etc., usque ad in quibus non carnis circumcisio, sed legis observatio est.</span></p>
  </aside>

  <aside id="FN49">
    <p class="f"><a class="notebackref" href="#RM2_28"><span class="notemark">§§</span> 2:28</a> <span class="fk">Non enim. </span><span class="ft"> Quasi: bene potest fieri Judæus gentilis, et gentilis Judæus, sicut dictum est. </span><span class="fk">Judæus. </span><span class="ft"> Interpretatur </span><span class="fk">confitens: </span><span class="ft"> qui enim vere credit et recte confitetur, vere est Judæus.</span></p>
  </aside>

  <aside id="FN50">
    <p class="f"><a class="notebackref" href="#RM2_29"><span class="notemark">***</span> 2:29</a> <span class="fk">Circumcisio cordis. </span><span class="ft"> ORIG. Est quæ purificat animam, et vitiorum maculas abscindit. </span><span class="fk">Cujus laus. </span><span class="ft"> AMBR. Laudat Deus credentem, etc., usque ad quod coram hominibus apparebat in opere. </span><span class="fk">Non ex hominibus. </span><span class="ft"> AUG. Circumcisionem autem cordis dicit, puram scilicet ab omni illicita concupiscentia voluntatem: quod non fit littera docente et minante, sed spiritu adjuvante atque sanante.</span></p>
  </aside>

  <aside id="FN51">
    <p class="f"><a class="notebackref" href="#RM3_1"><span class="notemark">*</span> 3:1</a> <span class="fk">Quid ergo amplius. </span><span class="ft"> Objicit sibi quod videt posse objici, ut solvat. Quandoquidem Judæus fit gentilis, et e converso. Ergo quid est plus Judæo, qui dicitur populus peculiaris Dei, quam gentili qui dicitur canis immundus? aut quid consecutus est de circumcisione? Ad hoc respondet: Valuit quidem olim, sed non ideo digniores sunt in fide, et hoc est: Multum est plus Judæo secundum priorem statum, quam gentili, et hoc per omnem modum. Omnis modus est vel in administratione temporalium, vel reseratione spiritualium in quo utroque multa Judæis Deus fecit, quæ non gentibus: et ita secundum priorem statum digniores fuerunt.</span></p>
  </aside>

  <aside id="FN52">
    <p class="f"><a class="notebackref" href="#RM3_2"><span class="notemark">†</span> 3:2</a> <span class="fk">Primum quidem, </span><span class="ft"> etc. Quasi: Ut alia minora de temporalibus prætermittam, hoc primum et præcipuum pono, quia eloquia Domini, id est lex et prophetæ, eis ut amicis sunt credita: per quæ intelligerent futuram redemptionem. Sed dices: Non ideo plus factum est eis quia non crediderunt eloquiis, ut Christum promissum reciperent quidam eorum. Ad quod respondetur: Non ideo tamen minus profuit credentibus, et hoc est: Nam etsi quidam non crediderunt, non ideo tamen fides evacuata est.</span></p>
  </aside>

  <aside id="FN53">
    <p class="f"><a class="notebackref" href="#RM3_3"><span class="notemark">‡</span> 3:3</a> <span class="fk">Nunquid incredulitas. </span><span class="ft"> AMBR. Non, inquit, quia aliqui credere noluerunt, præjudicabitur cæteris Judæis, ne digni dicantur accipere quod Deus promisit fidelibus, quippe cum sic facta sit promissio ut credentibus proficeret. </span><span class="fk">Fidem. </span><span class="ft"> ORIG. Eam intelligimus quam habet Deus cum his quibus credit eloquia sua, vel eam qua quidam credunt Deo.</span></p>
  </aside>

  <aside id="FN54">
    <p class="f"><a class="notebackref" href="#RM3_4"><span class="notemark">§</span> 3:4</a> <span class="fk">Omnis autem. </span><span class="ft"> Hoc addit, ut appareat promissionem Dei factam esse et completam, non propter aliquam hominis dignitatem, sed propter misericordiam: ut gratia detur indignis, et commendabilior sit gratia. Deus autem dicitur verax, id est invariabilis, tam in essentia quam in promissione. Homo mendax, id est nec verum esse habens naturæ, et per peccata defluens. </span><span class="fk">Omnis homo mendax. </span><span class="ft"> Qui negat Deum implesse promissa: hoc maxime Judæus, quem vincit Deus, cum dat promissa. </span><span class="fk">Omnis homo. </span><span class="ft"> Etiam Judæus, ne dignior videatur in novo statu quam gentilis.</span></p>
  </aside>

  <aside id="FN55">
    <p class="f"><a class="notebackref" href="#RM3_5"><span class="notemark">**</span> 3:5</a> <span class="fk">Si autem iniquitas. </span><span class="ft"> Dixit quod Deus verax et omnis homo mendax, et quod indignis dat bona, in quo commendabilior apparet ejus justitia et gratia: unde carnalis dicens Deum uti malis, quasi instrumento ad gloriam suam, eo rem deducit, ut dicat iniquum Deum qui punit peccata quæ sibi prosunt. Quod removet, dicens: </span><span class="fk">Nunquid iniquus. </span><span class="ft"> Deus verax et homo mendax. Si autem hoc est, et ita iniquitas nostra justitiam Dei commendat, quid sequi videtur? Quod Deus iniquus est. Sed nunquid iniquus Deus qui infert mala?</span></p>
  </aside>

  <aside id="FN56">
    <p class="f"><a class="notebackref" href="#RM3_7"><span class="notemark">††</span> 3:7</a> <span class="fk">Si enim veritas. </span><span class="ft"> Interjecta remotione iniquitatis Dei redit Apostolus ad probationem carnalis nitentis probare quod Deus sit iniquus si punit malos, quia si inde gloriosior: quid etiam nunc et non solum in futuro judicor quasi peccator, quod non sum? Vel: </span><span class="fk">Adhuc, </span><span class="ft"> id est post conversionem postquam dedit dona indigno. Nam cum ante male mererer ex meis, non erat gloriosior: ac si diceret: Quod ante remissionem videri poterat, post videri non debet, scilicet quod ego peccator judicandus sim, quasi dicat: Certum est quod dimittendi veritas non abundasset in gloriam nisi peccassem.</span></p>
  </aside>

  <aside id="FN57">
    <p class="f"><a class="notebackref" href="#RM3_8"><span class="notemark">‡‡</span> 3:8</a> <span class="fk">Et non sicut. </span><span class="ft"> Quasi: Et si istud es quod veritas Dei in peccato abundet, cur. non facimus mala ut veniant bona, sicut imponitur nobis hoc sentire (quod est blasphemia) et etiam prædicare occasione hujusmodi verborum: ubi abundavit delictum, superabundavit gratia? Vel: Propius jungatur cum præcedenti littera quam ante. Quasi: Quomodo judicabit Deus? Quasi: Non recte, quia nec modo juste judicaret me quasi peccatorem, quod non sum, et vere non.</span></p>
  </aside>

  <aside id="FN58">
    <p class="f"><a class="notebackref" href="#RM3_9"><span class="notemark">§§</span> 3:9</a> <span class="fk">Quid ergo. </span><span class="ft"> Quasi: Plus fecit Judæo in priore statu; et, quia bona eis implevit non ex aliquo eorum merito. </span><span class="fk">Quid igitur? præcellimus eos? </span><span class="ft"> Vere, cum omnis homo sit mendax; ergo non præcellimus nos Judæi gentiles in hoc statu gratiæ, quamvis præcellentiores in priori statu fuerimus per omnem modum. </span><span class="fk">Nequaquam. </span><span class="ft"> Quia non est personarum acceptio apud Deum, </span><span class="fk">sed in omni gente qui timet Deum acceptus est illi</span><span class="ft"> Act. 10..</span></p>
  </aside>

  <aside id="FN59">
    <p class="f"><a class="notebackref" href="#RM3_11"><span class="notemark">***</span> 3:11</a> <span class="fk">Non est requirens. </span><span class="ft"> Ex operibus poterant quærere et invenire quod Christus erat Deus.</span></p>
  </aside>

  <aside id="FN60">
    <p class="f"><a class="notebackref" href="#RM3_12"><span class="notemark">†††</span> 3:12</a> <span class="fk">Omnes declinaverunt, </span><span class="ft"> etc. Non totam penitus plebem significat, sed alteram partem plebis. Semper enim duo populi sunt in una plebe: unde Jeremias: </span><span class="fk">Tunc omnes insurrexerunt in prophetam Domini, volentes eum occidere. </span><span class="ft"> Et subjecit: </span><span class="fk">Omnis autem populus non permisit illos</span><span class="ft"> Jer. 38.. Omnes dixit insurrexisse, id est malos; omnem populum non permisisse, scilicet bonos. </span><span class="fk">Non est usque ad unum. </span><span class="ft"> Christus enim tantum facit bonum in se et in suis.</span></p>
  </aside>

  <aside id="FN61">
    <p class="f"><a class="notebackref" href="#RM3_15"><span class="notemark">‡‡‡</span> 3:15</a> <span class="fk">Veloces pedes eorum. </span><span class="ft"> De quibus Dominus: </span><span class="fk">Jerusalem, Jerusalem, quæ occidis prophetas</span><span class="ft"> Matth. 23.. Et item: </span><span class="fk">Generatio mala et adultera</span><span class="ft"> Ibid. 16.. Et de quibus Isaias: </span><span class="fk">Væ genti peccatrici, semini nequam</span><span class="ft"> Isa. 1., etc.</span></p>
  </aside>

  <aside id="FN62">
    <p class="f"><a class="notebackref" href="#RM3_16"><span class="notemark">§§§</span> 3:16</a> <span class="fk">Contritio. </span><span class="ft"> Talia faciunt, unde conterantur in hoc sæculo, per Titum et Vespasianum, et in futuro erunt infelices, puniti in anima et corpore.</span></p>
  </aside>

  <aside id="FN63">
    <p class="f"><a class="notebackref" href="#RM3_19"><span class="notemark">*</span> 3:19</a> <span class="fk">In lege. </span><span class="ft"> Lex aliquando appellatur generaliter Vetus Testamentum, ut ibi: </span><span class="fk">Aperuit Dominus discipulis sensum, ut intelligerent de eo quæ scripta erant in lege et prophetis et psalmis</span><span class="ft"> Luc. XXIV; Joan. X; Psal. 81.. Nonnunquam psalmi lex vocantur. Sicut Dominus ait: </span><span class="fk">In lege vestra scriptum est. Ego dixi: Dii estis et filii Excelsi omnes</span><span class="ft"> Et alibi: </span><span class="fk">Ut impleatur sermo, qui in lege eorum scriptus est: Quia odio habuerunt me gratis</span><span class="ft"> Joan. XV; Psal. 34.. </span><span class="fk">Ut omne os obstruatur, </span><span class="ft"> etiam Judæorum a sua gloria jactantium se pro meritis suis ad fidem venisse; vel ita obstruatur os Judæorum, sicut superius gentilium qui de bona natura se jactabant.</span></p>
  </aside>

  <aside id="FN64">
    <p class="f"><a class="notebackref" href="#RM3_20"><span class="notemark">†</span> 3:20</a> <span class="fk">Quia ex operibus. </span><span class="ft"> Sicut abstulit gloriam de circumcisione, ita et de cæteris operibus legis vult facere. Et est nova sententia, quamvis jungatur præcedentibus per: </span><span class="fk">Quia ex operibus legis, </span><span class="ft"> etc. Opera legis dicuntur quæ in lege instituta et terminata sunt, ut erant cæremonialia et figurativa, quæ nunquam valuerunt conscientiam mundare, etiamsi cum charitate et devotione fierent, quia non fuerunt instituta in justificationem, sed in futurorum significationem et peccati infirmitatis ostensionem, quia lex non venit peccata tollere, sed ostendere et punire. </span><span class="fk">Non justificabitur omnis caro, </span><span class="ft"> etc. Secundum cæremonialia intellige, non moralia, quæ utique justificant et in Evangelio consummantur. </span><span class="fk">Coram illo. </span><span class="ft"> Qui intima videt, scilicet utrum ex amore justitiæ quid agatur, vel timore pœnæ, quod non vident homines. </span><span class="fk">Per legem enim. </span><span class="ft"> Hic incipit de lege, ut ostendat justitiam non esse ex ea. </span><span class="fk">Per legem enim cognitio peccati. </span><span class="ft"> Hoc dicit, non quod prius peccata nescirentur, sed quod omnia non impune futura essent apud Deum cognita sunt per legem. Quædam peccata ante legem cognoscebantur, ut cum apud Pharaonem Joseph accusatus de crimine adulterii missus fuit in carcerem. Et fratres ejus dixerunt: </span><span class="fk">Merito hæc patimur, quia peccavimus in fratrem nostrum</span><span class="ft"> Gen. 39.. Quædam autem cognita sunt per legem quæ ante ignorabantur, ut concupiscentia et originale peccatum. Quædam etiam graviora per legem cognita sunt quam ante putabantur.</span></p>
  </aside>

  <aside id="FN65">
    <p class="f"><a class="notebackref" href="#RM3_21"><span class="notemark">‡</span> 3:21</a> <span class="fk">Testificata, </span><span class="ft"> etc. Quia lex eam multis sacramentis figuravit, eo ipso perhibet testimonium justitiæ Dei, quia in ea nemo justificatur. Prophetæ perhibent testimonium, id prænuntiando uod Christi implevit adventus.</span></p>
  </aside>

  <aside id="FN66">
    <p class="f"><a class="notebackref" href="#RM3_22"><span class="notemark">§</span> 3:22</a> <span class="fk">Justitia autem, </span><span class="ft"> etc. Non qua ipse justus est essentialiter, sed qua induit impium: quando misericorditer de infideli facit fidelem. Idcirco autem Dei justitia dicitur quæ magis proprie videtur dici misericordia, quia de promissione originem habet: et cum promissum Dei redditur, justitia Dei dicitur. Justitia enim est quia exsolutum est quod promissum est, et cum suscipit confugientes ad se justitia Dei dicitur quia non suscipere iniquitas est.</span></p>
  </aside>

  <aside id="FN67">
    <p class="f"><a class="notebackref" href="#RM3_23"><span class="notemark">**</span> 3:23</a> <span class="fk">Egent gloria, </span><span class="ft"> id est, indulgentia et venia peccatorum.</span></p>
  </aside>

  <aside id="FN68">
    <p class="f"><a class="notebackref" href="#RM3_24"><span class="notemark">††</span> 3:24</a> <span class="fk">Justificati gratis. </span><span class="ft"> Non per legem, non per propriam voluntatem, sed per gratiam Christi, non tamen quod sine nostra voluntate fiat. Sed voluntas nostra ostenditur infirma per legem: ut sanet gratia voluntatem, et sanata voluntas impleat legem, non constituta sub lege nec indigens lege. </span><span class="fk">Gratis, </span><span class="ft"> id est nullis operum præcedentibus meritis, alioqui gratia jam non est gratia, quandoquidem ideo datur non quia bona opera fecimus, sed ut ea facere valeamus.</span></p>
  </aside>

  <aside id="FN69">
    <p class="f"><a class="notebackref" href="#RM3_25"><span class="notemark">‡‡</span> 3:25</a> <span class="fk">Proposuit Deus, </span><span class="ft"> etc. Ad hoc ut ostenderet se veracem in promissis, quæ ostensio necessaria fuit, non solum pro remissione præsentium, sed et eorum quæ præcesserunt in sustentatione Dei, Deo scilicet patiente et non puniente, tum ut ostenderet in hoc tempore Christi quod nullo alio tempore fieri potuit, ut sit justus et justificans eum qui ex fide est Jesu. </span><span class="fk">Fidem in sanguine, </span><span class="ft"> id est, fidem passionis, vel per fidem et per passionem: neutrum enim sine altero valet. </span><span class="fk">Propter remissionem. </span><span class="ft"> Duplex effectus remissionis est, scilicet carere pœna et frui gloria. Primum habuerunt ante Christi mortem justi, quia pœnam actualem non sentiebant. Sed post Christi mortem data est eis gloria divinæ visionis, a qua differebantur Deo sustentante eorum delicta.</span></p>
  </aside>

  <aside id="FN70">
    <p class="f"><a class="notebackref" href="#RM3_26"><span class="notemark">§§</span> 3:26</a> <span class="fk">In sustentatione. </span><span class="ft"> Patienter sustinuit Deus peccata eorum qui fuerunt ante legem, et sub lege: non punivit, neque remisit, ita ut gloriam haberent, donec venit qui delicta tam præcedentium, quam subsequentium pretio sui sanguinis absolveret.</span></p>
  </aside>

  <aside id="FN71">
    <p class="f"><a class="notebackref" href="#RM3_27"><span class="notemark">***</span> 3:27</a> <span class="fk">Exclusa est. </span><span class="ft"> Sive glorificationem dixerit laudabilem quæ in Domino est, eamque exclusam scilicet non ut abscederet, pulsam, sed ut emineret, expressam. Unde et exclusores dicuntur artifices argentarii; unde Psalmista: </span><span class="fk">Ut excludanturii qui probati sunt</span><span class="ft"> Psal. 67., etc. Sive gloriationem vitiosam commemorare voluerit, eam per legem fidei dicit exclusam, id est ejectam et abjectam, quia per legem fidei quisque cognoscit, si quid bene vivit, Dei gratia se habere.</span></p>
  </aside>

  <aside id="FN72">
    <p class="f"><a class="notebackref" href="#RM3_28"><span class="notemark">†††</span> 3:28</a> <span class="fk">Justificari hominem. </span><span class="ft"> Non quin credens post per dilectionem non debeat operari, ut et Abraham filium immolare voluit. Sequuntur enim opera justificatum, non præcedunt justificandum, sed sola fide sine operibus præcedentibus homo fit justus, ut non magis sint justi, qui opera legis timore fecerant, cum fides per dilectionem operetur in corde, etiam si foris non exit in opere. Unde et non meritis priorum operum ad justitiam fidei venitur, in quo Judæi se præferebant. Bona enim opera quæ dicuntur ante fidem, inania sunt, ita ut videantur esse magnæ vires, et cursus celerrimus præter viam. Ubi fides non erat, bonum opus non erat. Bonum enim opus intentio facit, intentionem fides dirigit. </span><span class="fk">Sine operibus. </span><span class="ft"> Præcedentibus, non sequentibus, sine quibus est inanis fides, ut Jacobus ait: </span><span class="fk">Fides sine operibus mortua est</span><span class="ft"> Jac. 2.; et ipse Paulus: </span><span class="fk">Si habuero omnem fidem</span><span class="ft"> I Cor. 13., etc. </span><span class="fk">Per fidem. </span><span class="ft"> AUG., Ench., c. 107. Ipsa est fides Christi quam commendat Apostolus quæ per dilectionem operatur.</span></p>
  </aside>

  <aside id="FN73">
    <p class="f"><a class="notebackref" href="#RM3_31"><span class="notemark">‡‡‡</span> 3:31</a> <span class="fk">Absit. </span><span class="ft"> Lex enim non destruitur, cum impleta secundum spiritum, cessat secundum litteram. </span><span class="fk">Statuimus. </span><span class="ft"> Quia ostendimus completum quod lex dicit, vel statuimus, id est firmamus, quia hæc gratia fidei est, qua lex impletur, lex quæ sine fide infirma esset. Legis enim status firmatur, quia mystica et cæremonialia spiritualiter implentur, et quod minus in moralibus pertinebat, in Evangelio additur. et quod lex venturum promittebat, fides Evangelii advenisse testatur. Mystica ergo et pro mittentia, in Evangelio impleta sunt secundum spiritualem intelligentiam, littera autem occidens tollitur.</span></p>
  </aside>

  <aside id="FN74">
    <p class="f"><a class="notebackref" href="#RM4_1"><span class="notemark">*</span> 4:1</a> <span class="fk">Secundum carnem. </span><span class="ft"> Id est ex operibus legis. Quasi dicat: Dicemus quod fuit justus ex eis? non, quia si ex carnali observatione est justus, habet gloriam æternam quæ ex justitia sequitur: sed a se habet eam, non a Deo. Vel, hæc justificatio est in opinione hominum, et non apud Deum. Ad Deum autem habet gloriam: non ergo ex operibus justificatus est. Si ergo non ex operibus justificatus est, unde justificatus est? Sequitur et dicit unde, etc.</span></p>
  </aside>

  <aside id="FN75">
    <p class="f"><a class="notebackref" href="#RM4_3"><span class="notemark">†</span> 4:3</a> <span class="fk">Credidit. </span><span class="ft"> Credere, sufficiens causa fuit ei justitiæ, et est aliis, sed tamen qui habet tempus operandi, ei non dabitur merces secundum gratiam tantum, sed secundum debitum operationis suæ; sed ei qui non habet tempus operandi, si credit, sola fides sufficit ad justitiam, et ita ad salutem secundum gratiam propositam omnibus, vel secundum quod Deus legem ante posuit.</span></p>
  </aside>

  <aside id="FN76">
    <p class="f"><a class="notebackref" href="#RM4_4"><span class="notemark">‡</span> 4:4</a> <span class="fk">Ei autem, </span><span class="ft"> etc. Quasi dicat: Abraham est justus ex fide: sed ei qui operatur illa carnalia, vel aliqua bona ut gratiam mereatur, si merces est ei, non est ex gratia, sed ex meriti sui debito. Illi vero qui non facit hæc carnalia vel aliqua bona, sed tantum credit, fides sufficit ad justitiam, et ita attribuit aliis quod dixit Abraham, scilicet quod si est justus ex operibus, habet gloriam, sed non apud Deum, et ideo ex fide. </span><span class="fk">Secundum gratiam. </span><span class="ft"> Si gratia est, gratis datur seu gratis constat. Nihil boni fecisti, et datur tibi remissio peccatorum. Attenduntur opera tua et inveniuntur omnia mala. </span><span class="fk">Sed secundum debitum. </span><span class="ft"> AUG. Non tibi blandiaris de meritis, etc., usque ad ipsius dono et largitione faciamus.</span></p>
  </aside>

  <aside id="FN77">
    <p class="f"><a class="notebackref" href="#RM4_5"><span class="notemark">§</span> 4:5</a> <span class="fk">Credenti autem, </span><span class="ft"> etc. Non dicit ei. Credit enim illi qui credit vera esse quæ ille loquitur, quod et mali faciunt. Credere illum est credere quod ille sit Deus, quod et diaboli faciunt. Sed credere in eum, est illum credendo amare, credendo diligere, credendo in eum ire, et ejus membris incorporari. </span><span class="fk">Secundum propositum. </span><span class="ft"> Quasi dicat: Sine operibus præcedentibus justificatur impius, et hoc secundum propositum gratiæ Dei, id est, secundum gratiam Dei propositam omnibus credentibus, vel secundum quod Deus longe ante posuit.</span></p>
  </aside>

  <aside id="FN78">
    <p class="f"><a class="notebackref" href="#RM4_7"><span class="notemark">**</span> 4:7</a> <span class="fk">Remissæ. </span><span class="ft"> Remittere, tegere, non imputare, ejusdem rationis et sensus sunt verba. </span><span class="fk">Iniquitates. </span><span class="ft"> Intelligitur per iniquitates originale peccatum, scilicet fomes peccati, qui dicitur concupiscentia vel concupiscibilitas, sive lex membrorum, sive languor naturæ et aliis nominibus. Et illa ante baptismum culpa est et pœna, post baptismum autem pœna et non culpa, quæ parvulum habilem concupiscere, sed, non concupiscere, facit: adultum vero etiam concupiscere, quæ quidem in baptismo remittitur et transit secundum reatum, sed remanet secundum actum. Originale autem dicitur, quia ex vitiosa originis nostræ conditione trahitur, et quia ex vitiosa lege concipiendi ex peccato primi hominis accidenti concepti sumus, id est, carnis concupiscentia, ideo peccati rei sumus quod originale dicitur. </span><span class="fk">Tecta sunt peccata. </span><span class="ft"> AUG. Non sic intelligatis quod dixit: peccata cooperta sunt, quasi ibi sint et vivant. Tecta ergo dixit, ut non viderentur, Dei autem videre peccatum, punire est.</span></p>
  </aside>

  <aside id="FN79">
    <p class="f"><a class="notebackref" href="#RM4_9"><span class="notemark">††</span> 4:9</a> <span class="fk">In circumcisione, </span><span class="ft"> id est, tempore circumcisionis reputata est fides Abrahæ ad justitiam.</span></p>
  </aside>

  <aside id="FN80">
    <p class="f"><a class="notebackref" href="#RM4_10"><span class="notemark">‡‡</span> 4:10</a> <span class="fk">Sed in præputio, </span><span class="ft"> id est, tempore præputii.</span></p>
  </aside>

  <aside id="FN81">
    <p class="f"><a class="notebackref" href="#RM4_13"><span class="notemark">§§</span> 4:13</a> <span class="fk">Non enim per legem promissio. </span><span class="ft"> Promissiones aliæ sunt factæ Christo quam Abrahæ. Abrahæ enim factæ sunt ita, ut qui eum ita imitarentur, a Christo benedicerentur, Christo autem non sic, sed ita ut non tantum esset exemplar et forma institutionis morum et operum, sed quod benediceret benedictione æterna imitantibus eum. </span><span class="fk">Semini ejus. </span><span class="ft"> Id est credentibus omnibus qui sunt semen Abrahæ, non carne, sed imitatione. Vel Christo cui facta dicitur promissio, quia in eo implenda erat.</span></p>
  </aside>

  <aside id="FN82">
    <p class="f"><a class="notebackref" href="#RM4_14"><span class="notemark">***</span> 4:14</a> <span class="fk">Si enim, </span><span class="ft"> etc. Quasi dicat: Vere Abraham non est hæres mundi per legem: quia filii ejus per legem, non sunt ii qui filii dicuntur hæredes, scilicet quod ipse habet possidentes. Nam si hoc esset, hæc inconvenientia inde sequerentur: Quod fides esset frustrata, qua constat justum fuisse Abraham, quod promissio esset abolita, id est inexpleta, ut nulli sint hæredes: lex enim nullos facit hæredes, nam potius iram operatur, ita prævaricationem; nam ex ea est prævaricatio, quia sine ea non est. Ideo quia si ex lege ista sequerentur: tunc ex fide sunt hæredes, et sic est firma promissio.</span></p>
  </aside>

  <aside id="FN83">
    <p class="f"><a class="notebackref" href="#RM4_15"><span class="notemark">†††</span> 4:15</a> <span class="fk">Lex iram operatur. </span><span class="ft"> Ut reos faceret delinquentes, non efficienti causa, sed non adjuvante gratia, vel reos faceret temporalibus pœnis iram operaretur, quia prævaricationem, quod qualiter sit, aperit, dicens: </span><span class="fk">Ubi enim, </span><span class="ft"> etc. ORIG. Ostendit quod prævaricatio esse non possit nisi lex fuerit; non tamen si lex sit, omni genere prævaricatio erit: potest enim fieri ut sit lex, et prævaricatio non sit, at non e converso. </span><span class="fk">Nec prævaricatio. </span><span class="ft"> Non ait: Non est iniquitas. Omnis enim legem præteriens iniquus, sed non e contra. Qui enim legem non acceperunt, iniqui dici possunt, prævaricatores autem dici non possunt.</span></p>
  </aside>

  <aside id="FN84">
    <p class="f"><a class="notebackref" href="#RM4_16"><span class="notemark">‡‡‡</span> 4:16</a> <span class="fk">Non ei qui ex lege. </span><span class="ft"> Quia hic talis a gratia excidit, et ideo causa fidei a lege recedendum est, ut firma sit promissio: lex enim sine gratia promissionis non solum non aufert, verum etiam auget peccatum.</span></p>
  </aside>

  <aside id="FN85">
    <p class="f"><a class="notebackref" href="#RM4_18"><span class="notemark">§§§</span> 4:18</a> <span class="fk">Qui contra spem. </span><span class="ft"> Incipit commendare fidem Abrahæ, ut imitemur eum qui per fidem justitiam et talem promissionem accepit. </span><span class="fk">Sic erit semen, </span><span class="ft"> etc. Sciendum quoniam Abraham Deum prius trinum et unum cognovit, et per hoc fidei meritum, omnium peccatorum remissionem adeptus est. Post justitiam vero, ut multarum pater fieret gentium, a Deo promissionem accepit. Deinde facta fuit sibi rursus promissio quod ita fieret semen suum sicut stellæ, etc.</span></p>
  </aside>

  <aside id="FN86">
    <p class="f"><a class="notebackref" href="#RM4_19"><span class="notemark">*</span> 4:19</a> <span class="fk">Non est infirmatus. </span><span class="ft"> Aliqui ratione mundi inflati, Deum neglexerunt: ideo quæ mundo sunt impossibilia, Deus fecit, ut per hæc credentes, salvarentur.</span></p>
  </aside>

  <aside id="FN87">
    <p class="f"><a class="notebackref" href="#RM4_20"><span class="notemark">†</span> 4:20</a> <span class="fk">In repromissione. </span><span class="ft"> Isaac contra naturam humanæ generationis promissus, in signum fuit Dei Filium contra humanam naturam nasciturum ex homine: filiosque hominum per spiritum regenerationis ex peccatoribus filios Dei, ex mortalibus immortales generandos.</span></p>
  </aside>

  <aside id="FN88">
    <p class="f"><a class="notebackref" href="#RM4_24"><span class="notemark">‡</span> 4:24</a> <span class="fk">In eum qui suscitavit Jesum, </span><span class="ft"> etc. Sermonem de Domino apte aggressus est, et ait, non propter peccata sua mortuus est, nam hoc modo non debuisset resurgere, sicuti neque quispiam ante illum, sed propter peccata nostra, ut nos ab eis liberaret. Quemadmodum et Abraham ac Saræ matricem senectute ac sterilitate jam emortuos vitæ restituit, filiorumque procreationi.</span></p>
  </aside>

  <aside id="FN89">
    <p class="f"><a class="notebackref" href="#RM4_25"><span class="notemark">§</span> 4:25</a> <span class="fk">Qui traditus. </span><span class="ft"> Mors Christi sola interitum veteris vitæ signat, et in sola resurrectione nova vita significatur, quæ a justificatione incipit, et in immortalitate perficietur.</span></p>
  </aside>

  <aside id="FN90">
    <p class="f"><a class="notebackref" href="#RM5_1"><span class="notemark">*</span> 5:1</a> <span class="fk">Ex fide. </span><span class="ft"> Superius dixit, justificati gratis per gratiam, ne ipsa fides superba sit. Non dicat fidelis: ut merear justificationem, habeo fidem: respondetur enim ei: quid habes quod non accepisti? </span><span class="fk">Pacem habeamus, </span><span class="ft"> qui ei reconciliati per ministrum gratiæ Christum.</span></p>
  </aside>

  <aside id="FN91">
    <p class="f"><a class="notebackref" href="#RM5_2"><span class="notemark">†</span> 5:2</a> <span class="fk">Per quem. </span><span class="ft"> Enumerat beneficia quæ a Christo habentur.</span></p>
  </aside>

  <aside id="FN92">
    <p class="f"><a class="notebackref" href="#RM5_3"><span class="notemark">‡</span> 5:3</a> <span class="fk">Tribulatio. </span><span class="ft"> Quod tribulatio non tollit patientiam, facit charitas quæ est proprium donum Spiritus sancti. </span><span class="fk">Spem. </span><span class="ft"> Id est certitudinem gloriæ futuræ, quæ humanæ rationi vana videtur: sed testimonio virtutis, id est patientiæ vel miraculorum, firmatur.</span></p>
  </aside>

  <aside id="FN93">
    <p class="f"><a class="notebackref" href="#RM5_5"><span class="notemark">§</span> 5:5</a> <span class="fk">Spes autem. </span><span class="ft"> Quia est in Deo qui non fallit, non in homine mendace, cujus spei pignus est Spiritus: legitur enim: </span><span class="fk">Fons aquæ tuæ sit tibi proprius, et nemo alienus communicet tibi</span><span class="ft"> Eccli. 5.; ipse est Spiritus, quem non possunt accipere mali, et charitas est, quam habere et malus esse non potest aliquis. Sed nomen Christi habere et baptismum, corpus Domini sumere, et cætera sacramenta habere, et malus esse potest. Charitas ergo est proprium donum Spiritus, et singularis fons. </span><span class="fk">Charitas Dei. </span><span class="ft"> Vel Deus late nos diligit: et hoc habemus in cordibus nostris per Spiritum qui facit nos intelligere charitatem Dei erga nos.</span></p>
  </aside>

  <aside id="FN94">
    <p class="f"><a class="notebackref" href="#RM5_6"><span class="notemark">**</span> 5:6</a> <span class="fk">Ut quid enim. </span><span class="ft"> Cum Deus nos diligat, vel nos eum per Spiritum, spes implebitur: quia nisi ita sit, frustra est passus Christus. Et hoc est cur Christus pro impiis, id est pro dilectione impiorum vel pro vice eorum, pro impiis, non qui olim fuissent, et non tunc, sed cum essemus infirmi in peccatis. </span><span class="fk">Secundum tempus, </span><span class="ft"> id est, per triduum tantum, ne desperes de ejus potentia cujus apparet in morte benevolentia: a quo tales arrhas accipimus, quod donavit impiis mortem suam, qui servat justis vitam suam. Mortuus est pro te, o homo mortalis, ut vivas cum illo. Suscepit mortem nostram, ut donaret nobis vitam suam: accepit ex te, unde moreretur pro te. Induit se, ubi pro te moreretur: induet te, ubi cum illo vivas. Induit se carne mortali in virginitate matris: induet te vita perenni in æqualitate Patris.</span></p>
  </aside>

  <aside id="FN95">
    <p class="f"><a class="notebackref" href="#RM5_7"><span class="notemark">††</span> 5:7</a> <span class="fk">Vix. </span><span class="ft"> Dicit, </span><span class="fk">pro justo. </span><span class="ft"> Forsitan pro bono: ostendit utrumque difficile et rarum, sed alterum difficilius et rarius. </span><span class="fk">Pro justo, </span><span class="ft"> etc. Justus pro exercitio, qui et bonus; sed est et bonus qui non justus, id est qui natus est in simplicitate: innocens qui nondum laboravit, ut amplificaret se bonis, ut sunt parvuli in baptismo mundati; et licet justus melior, causa tamen innocentiæ miserabilior quam justitiæ, quia non est hujusmodi justitia sine severitate.</span></p>
  </aside>

  <aside id="FN96">
    <p class="f"><a class="notebackref" href="#RM5_8"><span class="notemark">‡‡</span> 5:8</a> <span class="fk">Cum adhuc. </span><span class="ft"> Ecce dum oderat secundum peccata, amabat secundum quod opus ejus: quod et fecit ante mundi constitutionem. Dicendum erat quantum nos dilexit, ne desperaremus; et quales, ne superbiremus. Fuit et alius modus possibilis Deo qui omnia potest, sed nullus nostræ miseriæ sanandæ convenientior. Quid enim nos tantum erigit, et a desperatione immortalitatis liberat, quam quod tanti nos fecit, ut homo pro nobis moreretur?</span></p>
  </aside>

  <aside id="FN97">
    <p class="f"><a class="notebackref" href="#RM5_9"><span class="notemark">§§</span> 5:9</a> <span class="fk">Multo igitur. </span><span class="ft"> Gravius est pro peccato mori et peccatum tollere, quam jam justos etiam cooperantes salvare. </span><span class="fk">In sanguine. </span><span class="ft"> Quia sic superatur justitia diabolus, non potentia. Justitia, quia immeritum, scilicet Christum diabolus occidit: unde et alios jure perdit. Non potentia, quia diabolus amator potentiæ, desertor justitiæ est, in quo homines magis eum imitantur. Placuit igitur Deo ut non potentia, sed justitia vincens hominem erueret, in quo homo eum imitaretur: postea vero in resurrectione secuta est potentia, quia revixit mortuus, nunquam postea moriturus.</span></p>
  </aside>

  <aside id="FN98">
    <p class="f"><a class="notebackref" href="#RM5_10"><span class="notemark">***</span> 5:10</a> <span class="fk">Inimici essemus. </span><span class="ft"> Non quoquomodo peccatores. </span><span class="fk">Reconciliati sumus. </span><span class="ft"> Quia prius juste eramus sub potestate diaboli natura depravata peccato.</span></p>
  </aside>

  <aside id="FN99">
    <p class="f"><a class="notebackref" href="#RM5_12"><span class="notemark">†††</span> 5:12</a> <span class="fk">Propterea. </span><span class="ft"> Dixit per Christum esse justitiam et vitam. Et quod possit esse per eum, per similitudinem in minori probare intendit. </span><span class="fk">Per unum. </span><span class="ft"> Adam scilicet non unam Evam dixit Apostolus: consuetudinem tenens, dum successionem posteritatis humanæ (quæ peccato et morti ex eo venienti succumbit) non mulieri, sed viro attribuit. Non enim ex muliere posteritas, sed ex viro nominari solet. Vel, quia mulier de viro est, et utriusque una caro. Sive ergo ab Eva, sive ab Adam dicatur, utrumque ad primum hominem pertinet: et per hoc Apostolus peccatum originale propagationis intelligi voluit cujus princeps Adam, non imitationis, cujus princeps diabolus; unde: </span><span class="fk">Invidia diaboli mors intravit in hunc mundum. </span><span class="fk">In omnes homines. </span><span class="ft"> Quia etiam ante legem, cum non ita videretur lege non docente; imputa batur quidem peccatum apud homines, sed non apud Deum ut putabant peccatores apud quem putabatur impune futurum, cum nesciretur judicaturus: sed ubi lex data est, noverunt Deum curare humana et judicare. Ante non imputabatur, sed regnavit mors secure, possidente homines diabolo pro impunitate credita usque ad Moysen per quem rediit cognitio unius Dei. Regnavit ergo mors (ut habet alia littera), non tamen in omnes, sed in similes prævaricatori Adæ, qui, neglecto Deo, creaturæ servierunt, sicut ille loco Dei, diabolo consensit. Tales erant fere omnes usque ad legem. Perpauci, ut Abraham, uni Deo servierunt, et in eos non regnavit mors, imo sub spe servati sunt in adventu Christi liberandi.</span></p>
  </aside>

  <aside id="FN100">
    <p class="f"><a class="notebackref" href="#RM5_13"><span class="notemark">‡‡‡</span> 5:13</a> <span class="fk">Usque ad legem, </span><span class="ft"> etc. Id est quia nec lex potuit auferre peccatum, sed auxit, sive naturalis, sive scripta: sed non imputabatur, id est ignorabatur: regnavit tamen usque ad Moysen, id est legem: quia nec ipsa potuit regnum mortis auferre, quæ regnat dum non sinit reatus peccati ad vitam æternam venire, sed ad gehennam trahit. Hoc regnum sola gratia Christi destruxit etiam in antiquis: præter quos in omnes regnavit: etiam in eos qui non sua propria voluntate peccaverunt, sicut Adam, sed originali vitio tenebantur ut pueri.</span></p>
  </aside>

  <aside id="FN101">
    <p class="f"><a class="notebackref" href="#RM5_14"><span class="notemark">§§§</span> 5:14</a> <span class="fk">Sed regnavit. </span><span class="ft"> Non imputabatur, sed effectus indicabat, quia mors corporalis regnavit quotidie per aliquas passiones, tandem dissolvendo usque ad Moysen, cum minus videretur. </span><span class="fk">Qui est forma. </span><span class="ft"> Adam est forma Christi: quia sicut ille est pater omnium secundum carnem, sic Christus secundum fidem; et sicut ex latere illius formata est Eva, sic ex hujus latere profluxerunt sacramenta, per quæ salvatur Ecclesia. Ideoque sicut ille communicare potuit filiis suis peccatum et mortem, sic iste suis justitiam suam et vitam, et etiam iste plus boni suis confert, quam ille mali: et ideo magis potest salvare quam ille perdere.</span></p>
  </aside>

  <aside id="FN102">
    <p class="f"><a class="notebackref" href="#RM5_15"><span class="notemark">*</span> 5:15</a> <span class="fk">Sed non sicut, </span><span class="ft"> etc. Forma est in hoc, quod unus emendat, unus peccavit, sed causa Adæ non talis est qualis Christi: quia unum est delictum Adæ, quo multi, id est similiter prævaricantes mortui sunt, sed Christi gratia in plures: quia et in hos, et in non similiter prævaricantes.</span></p>
  </aside>

  <aside id="FN103">
    <p class="f"><a class="notebackref" href="#RM5_17"><span class="notemark">†</span> 5:17</a> <span class="fk">Si enim. </span><span class="ft"> AMBR. Mors regnavit, non regnat, quia qui per legem, etc., usque ad non enim generalis damnatio vel justificatio in omnibus. </span><span class="fk">Per unum regnavit, </span><span class="ft"> etc. Quia quas vires in illo habuit, in omnes posteriores exercuit, quorum materia fuit: sicut et culpa, quæ ejus solius fuit; in omnes transfusa est. </span><span class="fk">Multo magis, </span><span class="ft"> etc. Quia æternaliter, cum in eis regnaverit mors temporaliter et cum fine.</span></p>
  </aside>

  <aside id="FN104">
    <p class="f"><a class="notebackref" href="#RM5_18"><span class="notemark">‡</span> 5:18</a> <span class="fk">Per unius justitiam, </span><span class="ft"> etc. Non quod omnes geniti ab Adam regenerentur per Christum, sed sicut nullius carnalis generatio est nisi per Adam, sic spiritualis nullius nisi per Christum. Si qui essent præter Adam generati, et si qui præter Christum regenerati, non diceret </span><span class="fk">omnes</span><span class="ft"> et </span><span class="fk">omnes. </span><span class="ft"> Sicut autem nullus homo præter illam generationem, sic nullus justus præter istam. Eosdem post dicit </span><span class="fk">multos. </span></p>
  </aside>

  <aside id="FN105">
    <p class="f"><a class="notebackref" href="#RM5_19"><span class="notemark">§</span> 5:19</a> <span class="fk">Sicut enim, </span><span class="ft"> etc. Determinat delictum unius et justitiam unius, ut sicut ille merito peccati perdidit, ita iste merito justitiæ nos liberasse videatur. </span><span class="fk">Ita et per unius, </span><span class="ft"> etc. Hominis ait, non, Dei vel Verbi fidem, ne putes antiquos justos in solo Verbo Dei, id est solius Verbi fide sine fide incarnationis liberari.</span></p>
  </aside>

  <aside id="FN106">
    <p class="f"><a class="notebackref" href="#RM5_20"><span class="notemark">**</span> 5:20</a> <span class="fk">Lex autem, </span><span class="ft"> etc. Ostenderat Christum dimittere omnia peccata tam originalia quam actualia: hic addit quod et a peccato legis liberat, id est prævaricatione, ut Judæi Christo magis sint obnoxii; quasi dicat: Prima est justificatio, lex autem latenter intravit. AMBR. Dicit hic Apostolus quid provenerit data lege, etc., usque ad Deus omnia dimisit. </span><span class="fk">Lex autem subintravit. </span><span class="ft"> Natis in peccatis datur lex ad domandam superbiam quasi: Non deest qui jubeat, sed deest qui impleat, quia in peccato natus implere non potest: ideo natus est Christus, id est gratia quæ sanaret. </span><span class="fk">Ut abundaret delictum. </span><span class="ft"> Ut scilicet qui in sordibus erat prævaricando magis sordesceret, ut mediocris pædagogum haberet, perfectus signum, et durus sentiret flagellum. </span><span class="fk">Superabundavit. </span><span class="ft"> Quia et gratia Christi etiam his proficit quos diabolus vincere non potuit: et quia peccatum ad tempus regnavit, gratia in æternum.</span></p>
  </aside>

  <aside id="FN107">
    <p class="f"><a class="notebackref" href="#RM5_21"><span class="notemark">††</span> 5:21</a> <span class="fk">Sicut regnavit peccatum in mortem. </span><span class="ft"> Non addit, per unum vel per Adam: quia non de illo solum agit quod ex Adam traxerunt homines, sed et de eo quod sua voluntate addiderunt. Sed cum dicit: </span><span class="fk">Gratia regnet, </span><span class="ft"> addit, </span><span class="fk">per Jesum Christum, </span><span class="ft"> etc., quia per eum non tantum originalis, sed et voluntariorum fit remissio peccatorum.</span></p>
  </aside>

  <aside id="FN108">
    <p class="f"><a class="notebackref" href="#RM6_1"><span class="notemark">*</span> 6:1</a> <span class="fk">Permanebimus. </span><span class="ft"> Hoc perversi accipiunt ex illo: </span><span class="fk">Ubi abundavit delictum, superabundavit </span><span class="fk">et gratia. </span><span class="ft"> Hoc dicere est esse ingratos gratiæ. Et quia gratia viget, ubi delictum abundavit, non est permanendum in peccato, ut quidam æstimant pro majori gratia. Non enim peccantis merito, sed subvenientis auxilio superabundavit gratia, ubi abundavit delictum. Non ergo permanendum in peccato, sed potius debemus et possumus esse peccato quasi mortui et sepulti per ipsam gratiam et resurgere in justitiam, et post, in vitam æternam.</span></p>
  </aside>

  <aside id="FN109">
    <p class="f"><a class="notebackref" href="#RM6_2"><span class="notemark">†</span> 6:2</a> <span class="fk">Mortui sumus. </span><span class="ft"> Id est liberati a peccato per baptismum, ut jam non dominetur in nobis per gratiam. Mori enim peccato, est liberari a peccato. </span><span class="fk">Quomodo adhuc, </span><span class="ft"> etc. Cum enim hoc præstiterit gratia, ut moreremur peccato, quid aliud facimus si vivimus in eo, nisi ut gratiæ simus ingrati?</span></p>
  </aside>

  <aside id="FN110">
    <p class="f"><a class="notebackref" href="#RM6_3"><span class="notemark">‡</span> 6:3</a> <span class="fk">An ignoratis. </span><span class="ft"> Mortui peccato quod fit in baptismo, non debemus ei iterum vivere, ut iterum mori sit ei necesse: quia in morte Christi, id est, in similitudine mortis Christi ut sicut semel mortuus est carne, et semper vivit, ita nos semel mortui malo per baptismum, semper vivamus bono. Vel </span><span class="fk">in morte</span><span class="ft"> dicit: quia mors est causa hujus purificationis.</span></p>
  </aside>

  <aside id="FN111">
    <p class="f"><a class="notebackref" href="#RM6_4"><span class="notemark">§</span> 6:4</a> <span class="fk">Consepulti. </span><span class="ft"> Quidquid gestum est in cruce Christi, in sepultura, in resurrectione, in ascensione, in sedere ad dextram, ita gestum est, ut his rebus mystice non tantum dictis, sed etiam gestis configuretur vita Christiana. Attende singula Christi, qui vixerat vetus homo secundum pœnam, famem, sitim et hujusmodi, non secundum culpam: hoc modo vetustatem finivit et disposuit, ut dolorem crucis sustinens, sic haberet membra distenta et fixa, ne ad priores actus moverentur, a quibus etiam sepultus quievit, humanis subtractus aspectibus, exigens a nobis, ut vetustatem peccatorum cum dolore et gemitu pœnitentiæ deponamus: membra per continentiam et justitiam confixa sint, ne ad priora mala redeamus, a quibus ita perfecte quiescamus, ut nec eorum visio, nec memoria habeatur: et non solum hoc a nobis exigit in sacramento passionis, sed et eum si volumus imitari, efficit. </span><span class="fk">Surrexit a mortuis. </span><span class="ft"> Mors et resurrectio Christi etiam sacramenta sunt.</span></p>
  </aside>

  <aside id="FN112">
    <p class="f"><a class="notebackref" href="#RM6_6"><span class="notemark">**</span> 6:6</a> <span class="fk">Vetus homo. </span><span class="ft"> Id est, veteres actus sunt crucifixi, id est, mortui. Vetustas nostra et maledictio in duobus consistit, scilicet, in culpa et pœna. Christus autem sua simpla vetustate nostram duplam consumpsit. In sepulcro enim uno die et duabus noctibus quievit. Per unum diem simpla ejus vetustas signatur, per duas vero noctes gemina nostra; unde: Culpam nostram Christus delevit præsentem, præteritam, et futuram. Præteritam remittendo, præsentem ab ea retrahendo, futuram ut vitaremus gratiam conferendo. Pœnam quoque similiter consumpsit, gehennalem prorsus delendo, ut eam vere pœnitentes non sentiant. Temporalem vero non penitus quidem tulit: manet enim fames, sitis, mors et hujusmodi; sed regnum et dominium ejus dejecit, et in novissimo penitus exterminabit.</span></p>
  </aside>

  <aside id="FN113">
    <p class="f"><a class="notebackref" href="#RM6_9"><span class="notemark">††</span> 6:9</a> <span class="fk">Scientes quod Christus. </span><span class="ft"> AUG. Unus resurrexit jam non moriturus. Resurrexit Lazarus, sed moriturus; resurrexit filia archisynagogi, sed moritura; resurrexit filius viduæ, sed moriturus: resurrexit Christus non moriturus. Audi Apostolum, </span><span class="fk">Christus resurgens, </span><span class="ft"> etc. Talem spera resurrectionem, et propter hoc esto Christianus, non propter felicitatem terræ hujus.</span></p>
  </aside>

  <aside id="FN114">
    <p class="f"><a class="notebackref" href="#RM6_10"><span class="notemark">‡‡</span> 6:10</a> <span class="fk">Quod enim mortuus est peccato. </span><span class="ft"> AUG. Sacramentum baptismatis Apostolus commendat, ut quomodo ille semel moriendo similitudine peccati mortuus prædicatur, ita quicunque fuerit in illo baptizatus, eidem rei, cujus illa fuit similitudo, moriatur, id est, peccato; et vivat a lavacro renascendo, sicut ille a sepulcro resurgendo.</span></p>
  </aside>

  <aside id="FN115">
    <p class="f"><a class="notebackref" href="#RM6_11"><span class="notemark">§§</span> 6:11</a> <span class="fk">Ita et vos. </span><span class="ft"> Quidquid supra dixit esse hominibus per gratiam Christi, hic Romanis attribuit.</span></p>
  </aside>

  <aside id="FN116">
    <p class="f"><a class="notebackref" href="#RM6_12"><span class="notemark">***</span> 6:12</a> <span class="fk">Non ergo. </span><span class="ft"> Quia supra dixit nos mortuos esse peccatis, et non debere vivere in eo, cum nemo sine peccato: determinat a quibus maxime est cavendum, quasi concludat quod supra quærebatur: Permanebimus in peccato. </span><span class="fk">Obediatis concupiscentiis. </span><span class="ft"> Concupiscentia aliquando nomen est fomitis, scilicet vitii innati; aliquando actus interioris, qui est etiam in primo motu, qui dicitur propassio, et in secundo qui dicitur delectatio, et in tertio qui dicitur consensus. Hic non prohibet concupiscentiam, quæ est in primo motu, quia non est in potestate nostra quando surgat: sed Dei gratia compescere possumus, ne usque ad delectationem et consensum perveniat, quod prohibet.</span></p>
  </aside>

  <aside id="FN117">
    <p class="f"><a class="notebackref" href="#RM6_15"><span class="notemark">†††</span> 6:15</a> <span class="fk">Quid ergo? </span><span class="ft"> Quia lex a Deo, peccat qui eam dimittit pro gratia. </span><span class="fk">Quid ergo? Peccabimus. </span><span class="ft"> Quia non sub lege, quæ terret, sed sub gratia, quæ bene promittit? quid ergo? peccabimus? Hoc quidam, qui legem quasi cohærentem vel cœrcentem prædicant, et tenendam.</span></p>
  </aside>

  <aside id="FN118">
    <p class="f"><a class="notebackref" href="#RM6_16"><span class="notemark">‡‡‡</span> 6:16</a> <span class="fk">An nescitis quoniam, </span><span class="ft"> etc. Ne Deum profitentes verbis, facti simus diaboli, præmonet nos esse servos ejus cujus voluntatem facimus.</span></p>
  </aside>

  <aside id="FN119">
    <p class="f"><a class="notebackref" href="#RM6_17"><span class="notemark">§§§</span> 6:17</a> <span class="fk">Gratias autem Deo, </span><span class="ft"> etc. Et eorum mutationem ostendit, et quam sit ei hoc gratum aperuit, Deo hymnum offerens. Eratis enim, inquit, servi peccati: vestra autem sponte liberaque animi voluntate illius dominium excussistis, et spiritualem doctrinam amplexati estis. </span><span class="fk">Formam doctrinæ. </span><span class="ft"> Nostra doctrina est forma, quæ imaginem Dei deformatam restituit.</span></p>
  </aside>

  <aside id="FN120">
    <p class="f"><a class="notebackref" href="#RM6_19"><span class="notemark">*</span> 6:19</a> <span class="fk">Humanum, </span><span class="ft"> etc. Hactenus ostendit Apostolus non esse peccandum. Hic dicit quid deinceps sit agendum ut scilicet serviatur justitiæ, de qua nullus est qui possit se excusare, quia nullus est qui non possit bene operari, saltem voluntate: quod idem est per gratiam. </span><span class="fk">Sicut enim exhibuistis, </span><span class="ft"> etc. AUG. Si non plus, vel quantum tunc, ne fides quasi aspera et importabilis fugeretur. Sicut tunc nullus timor cœgit, sed libido voluptasque peccati duxit, sic modo delectatio justitiæ adultæ, etsi nondum perfecta; unde dixit: </span><span class="fk">Humanum. </span><span class="fk">Ita nunc. </span><span class="ft"> Quia plus etiam deberet amari justitia, quam tunc fuit iniquitas, ut pro justitia toleret homo dolores, et contemnat omnia, etiam mortem.</span></p>
  </aside>

  <aside id="FN121">
    <p class="f"><a class="notebackref" href="#RM6_20"><span class="notemark">†</span> 6:20</a> <span class="fk">Liberi. </span><span class="ft"> Libertas servi est, quando eum peccare delectat, quod est ex libero arbitrio. Liberaliter servit, qui voluntatem Domini libenter facit; sic et justitiæ libere servit, qui amat, qui lætatur.</span></p>
  </aside>

  <aside id="FN122">
    <p class="f"><a class="notebackref" href="#RM6_21"><span class="notemark">‡</span> 6:21</a> <span class="fk">Quem ergo fructum. </span><span class="ft"> Hæc rememoratio facit priora abhorrere, et magis obnoxios gratiæ. </span><span class="fk">Erubescitis. </span><span class="ft"> Est enim quædam temporalis confusio, scilicet, perturbatio animi respicientis peccata sua, et respectione horrentis, et horrore erubescentis, et erubescendo corrigentis. </span><span class="fk">Finis illorum, </span><span class="ft"> etc. Quia mors est digna retributio pro peccato: sed vita æterna, quæ est finis justorum, sola gratia datur per Christum, quia et merita ex gratia, et reddetur gratia pro gratia.</span></p>
  </aside>

  <aside id="FN123">
    <p class="f"><a class="notebackref" href="#RM6_22"><span class="notemark">§</span> 6:22</a> <span class="fk">Nunc vero liberati. </span><span class="ft"> AUG. Liberos dixit justitiæ, non liberatos: nunc a peccato non liberos, ne sibi hoc tribuant, sed dicit proinde liberatos, ad sententiam Domini: </span><span class="fk">Si Filius vos liberaverit, vere liberi eritis</span><span class="ft"> Joan. 8.. </span><span class="fk">Stipendia. </span><span class="ft"> Merito stipendium, quia militiæ diabolicæ mors æterna tanquam debitum redditur. Cui redderet coronam justus Judex, si non donasset gratiam misericors Pater? quomodo ista debita redderetur, nisi prius illa gratia gratuito donaretur? AUG. Cum genus humanum peccata longe separaverint a Deo, per mediatorem, qui solus sine peccato natus est, vixit et occisus est, reconciliari nos oportebat, ut et humana superbia per humilitatem Dei argueretur ac sanaretur, et demonstraretur homini quam longe a Deo recesserat, etc.</span></p>
  </aside>

  <aside id="FN124">
    <p class="f"><a class="notebackref" href="#RM7_1"><span class="notemark">*</span> 7:1</a> <span class="fk">An ignoratis. </span><span class="ft"> Hactenus de vi gratiæ: nunc, quod lex ultra non est tenenda, et agit de fine legis, et priori ejus inutilitate: non ergo mirentur Romani quia Apostolus dicit: </span><span class="fk">Non estis sub lege, sed sub gratia: </span><span class="ft"> supra dicebatur non justificare, hic debere cessare; quia data usque ad Christum. Ordo: An ignoratis hoc scilicet: quia lex naturalis in homine dominatur quanto tempore vivit, quod non debetis ignorare; quia legem scitis, et ego loquor scientibus legem? in qua quod dico manifestatur, si spiritualiter intelligatur, vel lex Moysi dominatur in homine, ut ei obediat; quia et vos scitis legem Moysi, </span><span class="fk">scientibus enim, </span><span class="ft"> etc. Et sic dupliciter potest legi littera, vel de lege naturali, vel de lege Mosaica. </span><span class="fk">Vivit. </span><span class="ft"> Mortua enim dicitur lex, cum cessat ejus auctoritas.</span></p>
  </aside>

  <aside id="FN125">
    <p class="f"><a class="notebackref" href="#RM7_2"><span class="notemark">†</span> 7:2</a> <span class="fk">Nam quæ sub viro. </span><span class="ft"> Ut firmet animos eorum, exemplo humanæ legis utitur. Sciunt legem Romani, quia non sunt Barbari, sed naturalem justitiam comprehenderunt, partim ex Græcis, sicut Græci et Hebræi.</span></p>
  </aside>

  <aside id="FN126">
    <p class="f"><a class="notebackref" href="#RM7_3"><span class="notemark">‡</span> 7:3</a> <span class="fk">Igitur vivente marito, </span><span class="ft"> etc. Si servans legem mortuam, vult esse fidei, adulter est in utroque, nec prodest ei Christus. </span><span class="fk">Si autem mortuus fuerit vir. </span><span class="ft"> Sic finita lege non prævaricatur, qui ad Christum transit dimissis figuris.</span></p>
  </aside>

  <aside id="FN127">
    <p class="f"><a class="notebackref" href="#RM7_4"><span class="notemark">§</span> 7:4</a> <span class="fk">Per corpus Christi. </span><span class="ft"> Quia Christus fuit impletio et veritas: legalia vero figura et umbra Christi fuerunt, et eorum quæ in Christo impleta sunt.</span></p>
  </aside>

  <aside id="FN128">
    <p class="f"><a class="notebackref" href="#RM7_5"><span class="notemark">**</span> 7:5</a> <span class="fk">Cum enim essemus. </span><span class="ft"> Hic quatuor actus hominis ponit, ante legem, sub lege, sub gratia: deinde in alia vita ubi nullum bellum.</span></p>
  </aside>

  <aside id="FN129">
    <p class="f"><a class="notebackref" href="#RM7_6"><span class="notemark">††</span> 7:6</a> <span class="fk">Nunc autem, </span><span class="ft"> etc. AUG. In præcedenti similitudine tria sunt: vir, etc., usque ad quod eum non vincant. </span><span class="fk">A lege mortis. </span><span class="ft"> Aucta est enim concupiscentia cum lex prohiberet ubi non erat fides, et ad cumulum peccatorum, prævaricationis crimen adjectum est; quia ubi non est lex, nec prævaricatio. </span><span class="fk">In novitate spiritus. </span><span class="ft"> Operibus novi hominis, quæ non nostris viribus vel lege attingimus, sed gratia, scilicet spiritus in quibus sic est immorandum, ut nihil addatur de legis operibus, quæ vetusta sunt.</span></p>
  </aside>

  <aside id="FN130">
    <p class="f"><a class="notebackref" href="#RM7_7"><span class="notemark">‡‡</span> 7:7</a> <span class="fk">Quid ergo dicemus. </span><span class="ft"> Quandoquidem lex mortis est et auxit vires peccati, detinens a bona operatione; videtur ergo lex peccatum, id est docens peccare, vel talis pro qua donata peccavit auctor ejus, quasi malæ rei. Non, sed potius bonum est: peccatum fecit agnoscere, quia prius nesciebantur quædam vel esse peccata, vel adeo esse gravia, vel esse punienda. </span><span class="fk">Absit. Sed peccatum. </span><span class="ft"> Ostendit legem non esse peccatum, sed indicem peccati: ut sic anima reatus sollicitudine ad percipiendam gratiam converteretur. AUG. </span><span class="fk">Absit. </span><span class="ft"> Uno verbo legem absolvit, etc., usque ad magna est Apostoli defendentis auctoritas. THEOD. Illud autem, </span><span class="fk">Non cognovi, </span><span class="ft"> et </span><span class="fk">Nesciebam, </span><span class="ft"> non hic ignorationem omnino significant, sed hoc dicit: Naturalis discretionis exactiorem cepi cognitionem per legem. </span><span class="fk">Nam concupiscentiam. </span><span class="ft"> Hoc legit Apostolus generale, unde omnia. Bona lex, quæ dum hoc prohibet, omnia prohibet. </span><span class="fk">Concupiscentiam. </span><span class="ft"> Aliqui generalem intelligunt. Alii illam de qua in Decalogo: </span><span class="fk">Non concupisces rem proximi tui vel uxorem</span><span class="ft"> Exod. 20.. Generalem, quia ex ea omne malum. </span><span class="fk">Nesciebam. </span><span class="ft"> In sua persona generalem agit causam.</span></p>
  </aside>

  <aside id="FN131">
    <p class="f"><a class="notebackref" href="#RM7_8"><span class="notemark">§§</span> 7:8</a> <span class="fk">Occasione autem accepta. </span><span class="ft"> Quia talis est nostra carnalitas, ut ardentius desideret prohibita: quibus non memoratis, jaceret quasi sopita. Et diabolus videns legem in auxilium hominibus datam, magis exarsit et magis institit, ut eam verteret illis in perniciem, cum prius quasi secure possidens minus tentaret, vel occasione accepta in ipsis rebus, ut visa muliere vel auro. AUG. Minor erat concupiscentia quando ante legem securus peccabas, etc., usque ad omnis est, quando transcendit legem. AMBR. </span><span class="fk">Omnem concupiscentiam, </span><span class="ft"> dicens, cuncta peccata signat. Erat enim ante peccatum, sed non omne, quando crimen prævaricationis adhuc deerat. Sed omne peccatum modo accessit, quia etiam prævaricatio. AUG. Aucta est enim concupiscentia ex prohibitione legis, quando adhuc gratia deerat liberantis.</span></p>
  </aside>

  <aside id="FN132">
    <p class="f"><a class="notebackref" href="#RM7_9"><span class="notemark">***</span> 7:9</a> <span class="fk">Ego autem vivebam. </span><span class="ft"> Patet: quia non ex sua, sed ex persona hominis generaliter loquitur. </span><span class="fk">Ego autem vivebam. </span><span class="ft"> Nota duos homines in eodem, interiorem et exteriorem, id est rationem et fomitem, qui est in carne. Interiorem dicit consentire legi, et ejus testimonio bonam esse legem approbat. Exteriorem vero contra interiorem et contra legem repugnare et captivare et per legem majorem potestatem peccandi habere. </span><span class="fk">Sed cum venisset, </span><span class="ft"> etc. Hic secundus actus sub lege. Id est: Hic loquitur Apostolus in statu hominis positi sub lege. </span><span class="fk">Revixit. </span><span class="ft"> Cœpit apparere et rebellare. </span><span class="fk">Revixit, </span><span class="ft"> ait, non vixit. Vixerat enim aliquando in paradiso, quando contra præceptum datum satis apparebat admissum. Sed cum homines nati peccatores sine mandato viverent, tanquam mortuum latebat sine cognitione, quia sine cohibitione: sed data lege, in notitia hominis revixit, quod in notitia primi hominis aliquando vixerat.</span></p>
  </aside>

  <aside id="FN133">
    <p class="f"><a class="notebackref" href="#RM7_10"><span class="notemark">†††</span> 7:10</a> <span class="fk">Inventum. </span><span class="ft"> Ante erat sibi ignoratus peccator, sed modo factus manifestus sibi prævaricator. </span><span class="fk">Nam. </span><span class="ft"> Quasi dicat: Quomodo mihi datum est ad mortem? Quia per illud seductus falsa dulcedine. </span><span class="fk">Occasione accepta, </span><span class="ft"> etc. Quod concupiscitur, fit dulcius dum vetatur, et sic fallit peccatum per mandatum. Ex prohibitione, namque ubi charitas deficit desiderium mali crescit: quo acto dulcius fit quod prohibetur, et ita fallit falsa dulcedine. Fallax enim dulcedo est, quam plures atque majores pœnarum amaritudines sequuntur. </span><span class="fk">Seduxit. </span><span class="ft"> A bono ad malum traxit, et per hoc ad æternam damnationem perduxit. </span><span class="fk">Occidit. </span><span class="ft"> AUG. Gladio tuo quem portabas, etc., usque ad esto ergo humilis et poteris vincere.</span></p>
  </aside>

  <aside id="FN134">
    <p class="f"><a class="notebackref" href="#RM7_12"><span class="notemark">‡‡‡</span> 7:12</a> <span class="fk">Itaque lex quidem. </span><span class="ft"> Ipsa est sancta, sane docens. </span><span class="fk">Et mandatum, </span><span class="ft"> id est quod per eam præcipitur. </span><span class="fk">Sanctum, </span><span class="ft"> in se. </span><span class="fk">Et justum, </span><span class="ft"> id est justificans peccatorem. </span><span class="fk">Et bonum. </span><span class="ft"> Id est utile, acquirens vitam. Et cum constet mihi quod lex bona, et tamen ex ea mihi mors, ut supra dictum est, ergo quod bonum est, factum est mors, id est datur mihi a Deo, ita ut sit efficiens causa mortis? Non: sed fomes est efficiens, qui bonam rem vertit in malum.</span></p>
  </aside>

  <aside id="FN135">
    <p class="f"><a class="notebackref" href="#RM7_13"><span class="notemark">§§§</span> 7:13</a> <span class="fk">Ut appareat peccatum. </span><span class="ft"> Non dico, ut sit, quia etiam erat, quando non apparebat, ut supra. Concupiscentiam nesciebam. Non dixit, Non habebam. </span><span class="fk">Per bonum. </span><span class="ft"> Legem. Non utique efficientem peccatum, sed potius demonstrantem et prohibentem illud. </span><span class="fk">Ut fiat supra modum. </span><span class="ft"> Quia per legem non defecit, sed magis solitis cupiditatibus crevit.</span></p>
  </aside>

  <aside id="FN136">
    <p class="f"><a class="notebackref" href="#RM7_14"><span class="notemark">*</span> 7:14</a> <span class="fk">Ego autem. </span><span class="ft"> Hucusque legem excusavit, quod non debet refundi in eam culpa; hic dicit, quod nec in principalem naturam, id est rationem, secundum hic quod a Deo habet; et ita non in Creatorem, sed in homines, qui ex se vitiati sunt, ut pravis motibus resistere nequeant. </span><span class="fk">Carnalis sum. </span><span class="ft"> Non indecenter hoc etiam de seipso dicit Apostolus, secundum carnem quandiu hic vivit, propter carnis motus. Et hoc bene dicit omnis sanctus. </span><span class="fk">Venundatus sub peccato. </span><span class="ft"> Et hoc ex culpa primi hominis, qui pro delectatione cibi vetiti, se et omnes alios vendidit. Vel, sub peccato, id est servi peccati sint. Vel unusquisque vendidit se consuetudine propriæ voluntatis.</span></p>
  </aside>

  <aside id="FN137">
    <p class="f"><a class="notebackref" href="#RM7_16"><span class="notemark">†</span> 7:16</a> <span class="fk">Quod enim operor. </span><span class="ft"> Probat, quod servus est peccati: quia quod operor secundum exteriorem dimittendo bona vel faciendo mala, intelligo secundum interiorem non esse operandum. Vere operor quod non intelligo, quia et dimitto bonum quod volo, et facio malum quod nolo. </span><span class="fk">Non intelligo. </span><span class="ft"> Quia aliud video me per legem scire, et aliud agere. </span><span class="fk">Non enim quod volo bonum, hoc ago; sed quod. </span><span class="ft"> Subjectus peccato, facit quod non vult. </span><span class="fk">Facio. </span><span class="ft"> Concupisco, non quod post concupiscentiam Apostolus eat, et eum ad mala trahat: luctabatur, non subjugabatur: de se hoc tibi proponit, ne de hoc desperes in te.</span></p>
  </aside>

  <aside id="FN138">
    <p class="f"><a class="notebackref" href="#RM7_17"><span class="notemark">‡</span> 7:17</a> <span class="fk">Nunc autem. </span><span class="ft"> Jam redemptus: jam accepta gratia Christi qui fuit ante sub peccato venundatus. </span><span class="fk">Non ego. </span><span class="ft"> Libera est mens, caro captiva. </span><span class="fk">Habitat, </span><span class="ft"> etsi non consentiendo ei, vivit ex fide. Sunt desideria, sed si non regnant ipse non facit, faceret autem si consentiret. </span><span class="fk">Sed quod habitat in me. </span><span class="ft"> Quomodo habitat, cum non sit substantia sed privatio boni? Ecce primi hominis corpus corruptum est per peccatum. Ipsaque corruptio per conditionem offensionis manet in corpore, robur tenens divinæ sententiæ datæ in Adam, cujus consortio anima maculatur peccato.</span></p>
  </aside>

  <aside id="FN139">
    <p class="f"><a class="notebackref" href="#RM7_18"><span class="notemark">§</span> 7:18</a> <span class="fk">Nam velle. </span><span class="ft"> Velle non: quia velle bonum adjacet mihi, quia juxta carnem jacet et quiescit, impotens surgere ab bonum operandum. Juxta: quia naturale est quodammodo bonum velle per rationem, sed tale est hoc velle, quod semper vi carnis superatur: velle autem Dei carnem superat. </span><span class="fk">Velle. </span><span class="ft"> Bona sunt quæ jubet lex, adeo ut naturaliter amet, et facere velit, sed deest virtus perficiendi. </span><span class="fk">Velle. </span><span class="ft"> AUG. Semper bonus vult penitus non concupiscere, sed nunquam hoc perficit in hac vita. </span><span class="fk">Perficere. </span><span class="ft"> Non ait facere, sed perficere, quia non nihil facit. Agit bonum: quia concupiscentiæ non consentit; sed non perficit ut omnino non concupiscat, sic et hostis agit malum, dum movet desiderium, sed non perficit, quia non pertrahit ad malum.</span></p>
  </aside>

  <aside id="FN140">
    <p class="f"><a class="notebackref" href="#RM7_19"><span class="notemark">**</span> 7:19</a> <span class="fk">Non enim quod volo. </span><span class="ft"> Bonum perficere non invenio, quia nec bonum illud quod volo. A parte a qua minus videretur ostendit, sed econtrario malum, quia etiam illud quod nolo, etc. Vel, non invenio bonum, quia non est ibi. Multi enim stulti non inveniunt bonum in aliqua re, quod tamen est ibi. AUG. Aliud est non concupiscere, aliud post concupiscentias suas non ire. Non concupiscere, omnino perfecti est; post concupiscentias suas non ire, pugnantis est, luctantis est. Ubi fervet pugna, quare desperatur victoria?</span></p>
  </aside>

  <aside id="FN141">
    <p class="f"><a class="notebackref" href="#RM7_20"><span class="notemark">††</span> 7:20</a> <span class="fk">Si autem, </span><span class="ft"> etc. Concludit superiorem sententiam: ergo ego non operor illud, scilicet malum, ex quo prior quæstio concluditur, scilicet quod consentit legi Dei. </span><span class="fk">Sed quod habitat in me peccatum. </span><span class="ft"> Pressus peccato ejus voluntatem facit quod tamen est vitio hominis. Hoc dicit, ut notet de quantis Deus hominem eruit.</span></p>
  </aside>

  <aside id="FN142">
    <p class="f"><a class="notebackref" href="#RM7_21"><span class="notemark">‡‡</span> 7:21</a> <span class="fk">Invenio igitur. </span><span class="ft"> Dixerat legem bonam, naturam bonam quæ idem vult et ei consentit: hic adjungit bonam legem bonæ naturæ adjutricem; et tamen exterior homo conjuncta illa duo vincit: ut homo per neutrum posse evadere videns, obnoxius sit gratiæ. </span><span class="fk">Volenti. </span><span class="ft"> Tantum: quia perficere non possum, quia malum rationi prope est, insidians in carne est quasi ad januas animæ, et aliud cogit facere, quam vult homo et lex.</span></p>
  </aside>

  <aside id="FN143">
    <p class="f"><a class="notebackref" href="#RM7_22"><span class="notemark">§§</span> 7:22</a> <span class="fk">Secundum interiorem. </span><span class="ft"> AMB. Quia caro ex Adam traducitur peccatum in se habet, si anima traduceretur, et in ipsa habitaret peccatum: quia anima Adæ peccavit, si vero anima peccatum in se haberet, homo non se cognosceret.</span></p>
  </aside>

  <aside id="FN144">
    <p class="f"><a class="notebackref" href="#RM7_23"><span class="notemark">***</span> 7:23</a> <span class="fk">Video autem. </span><span class="ft"> AUG. Ad corpus mortis pertinet, ut lex membrorum repugnet legi mentis dum caro adversus spiritum concupiscit. Sed lex peccati non regnat, cum non obeditur desideriis ejus. </span><span class="fk">Legem in membris. </span><span class="ft"> Recte fomes peccati lex dicitur: quia legitime factum est, ut qui non obedivit suo superiori, ei non serviat suum inferius, id est caro. </span><span class="fk">Captivum. </span><span class="ft"> Ex carne, ex parte: quia mens repugnat, et condelectatur legi Dei. Sic de ipso Apostolo legitur: mens non consentit peccato, mors contendit, mens non consentit. Est in me quiddam mortuum, quiddam vivum: quid inde sperandum?</span></p>
  </aside>

  <aside id="FN145">
    <p class="f"><a class="notebackref" href="#RM7_24"><span class="notemark">†††</span> 7:24</a> <span class="fk">Infelix. </span><span class="ft"> Non in mente, sed in carne. </span><span class="fk">Quis me liberabit? </span><span class="ft"> Liberabitur cum mortale hoc induet immortalitatem, ubi nulla concupiscentia permanebit.</span></p>
  </aside>

  <aside id="FN146">
    <p class="f"><a class="notebackref" href="#RM7_25"><span class="notemark">‡‡‡</span> 7:25</a> <span class="fk">Igitur ego ipse. </span><span class="ft"> Hic tertius actus in lege spiritus. Sed quia dicit gratia se esse liberatum, ne quis torpeat securus, quasi peccatum non ultra noceat, determinat quomodo sit liberatio si in gratia manserit. Alioquin peccatum iterum occupabit. </span><span class="fk">Ego ipse. </span><span class="ft"> Ego in carne, ego in mente: non duo, sed unus ex utroque; mente non consentio, carne concupisco.</span></p>
  </aside>

  <aside id="FN147">
    <p class="f"><a class="notebackref" href="#RM8_1"><span class="notemark">*</span> 8:1</a> <span class="fk">Nihil igitur nunc. </span><span class="ft"> Etsi ante, non nunc: cum in Christo. </span><span class="fk">Nihil damnationis. </span><span class="ft"> Quia per gratiam baptismatis et lavacrum regenerationis solutus est et ipse reatus, cum quo eras natus, et quidquid ante commisisti. AUG. Etsi habent desideria carnis quibus non consentiunt, etc., usque ad sed hoc bonum fecit regeneratio.</span></p>
  </aside>

  <aside id="FN148">
    <p class="f"><a class="notebackref" href="#RM8_2"><span class="notemark">†</span> 8:2</a> <span class="fk">Lex enim spiritus. </span><span class="ft"> Hic ostendit per quid gratia liberet, scilicet per Spiritum sanctum, quia </span><span class="fk">lex spiritus. </span><span class="ft"> Est Spiritus sanctus qui docet quid sit agendum, et quid non qui est dator vitæ, et hoc per Christum qui dat Spiritum: et quomodo in Christo exponit.</span></p>
  </aside>

  <aside id="FN149">
    <p class="f"><a class="notebackref" href="#RM8_3"><span class="notemark">‡</span> 8:3</a> <span class="fk">Nam quod impossibile. </span><span class="ft"> Quomodo in Christo facta sit liberatio, ostendit. </span><span class="fk">Per carnem. </span><span class="ft"> Per carnalitatem, quæ rebellabat, et audita lege amplius est incitata; sic infirmata est lex litteræ per carnem, et ideo erat ei impossibile liberare a lege peccati et mortis. </span><span class="fk">Filium suum mittens. </span><span class="ft"> AUG. Non ubi non erat: qui ubique est, etc., usque ad quia visibilis mundo apparuit. </span><span class="fk">In similitudinem, </span><span class="ft"> etc. Non in carnem peccatricem; quia non eum mater concupiscentia sed gratia concepit. Non peccatrix ergo fuit, quia nec in libidinis concupiscentia concepta, nec peccati causam in se habuit, nec in ea peccavit. In pœna ergo similis nostræ, non in qualitate peccati. </span><span class="fk">Et de peccato. </span><span class="ft"> ORIG. Hoc est: Per hostiam carnis suæ quam obtulit in ara crucis, damnavit peccatum, et ad nihilum redegit in carne sua. </span><span class="fk">Damnavit. </span><span class="ft"> Id est destruxit diabolum, id est pro peccato quod facit in carne Christi. Vel peccatum, id est fomitem procedentem de peccato Adæ damnavit, id est debilitavit.</span></p>
  </aside>

  <aside id="FN150">
    <p class="f"><a class="notebackref" href="#RM8_4"><span class="notemark">§</span> 8:4</a> <span class="fk">Ut justificatio. </span><span class="ft"> Ita damnatur peccatum per Christum ut justitia quam lex Moysi promisit consummaretur.</span></p>
  </aside>

  <aside id="FN151">
    <p class="f"><a class="notebackref" href="#RM8_5"><span class="notemark">**</span> 8:5</a> <span class="fk">Qui enim secundum carnem. </span><span class="ft"> Ambuans secundum carnem non est justus, quia nec qui est secundum eam. Cur non? quia carnalia pro summis bonis concupiscit, quod repugnat justitiæ.</span></p>
  </aside>

  <aside id="FN152">
    <p class="f"><a class="notebackref" href="#RM8_6"><span class="notemark">††</span> 8:6</a> <span class="fk">Nam prudentia. </span><span class="ft"> Qui hæc quæ carnis sunt sapit, non est justus; nam prudentia carnis mors est. </span><span class="fk">Vita et pax. </span><span class="ft"> Vita quidem ad id relatum, </span><span class="fk">affectus carnis mors; </span><span class="ft"> pax autem ad id quod sequitur: </span><span class="fk">affectus carnis inimicitia est ad Deum. </span></p>
  </aside>

  <aside id="FN153">
    <p class="f"><a class="notebackref" href="#RM8_7"><span class="notemark">‡‡</span> 8:7</a> <span class="fk">Quoniam sapientia carnis. </span><span class="ft"> Hæc enumerando deterret a carnis obedientia. </span><span class="fk">Inimica est. </span><span class="ft"> Dum nil putat Deum posse, præter quod in naturis rerum videtur.</span></p>
  </aside>

  <aside id="FN154">
    <p class="f"><a class="notebackref" href="#RM8_9"><span class="notemark">§§</span> 8:9</a> <span class="fk">Si tamen. </span><span class="ft"> Ambigue loquitur, quia nondum sunt perfectæ fidei, sed spes est perficiendi. </span><span class="fk">Spiritus Dei. </span><span class="ft"> Spiritus Christi, quia idem est Spiritus Dei et Spiritus Christi.</span></p>
  </aside>

  <aside id="FN155">
    <p class="f"><a class="notebackref" href="#RM8_10"><span class="notemark">***</span> 8:10</a> <span class="fk">Corpus quidem. </span><span class="ft"> Nomine corporis hominem totum significat, sicut Ezechiel econverso nomine animæ, cum inquit: </span><span class="fk">Anima quæ peccavit, </span><span class="ft"> etc. Et sensus est: Si spiritus Christi in vobis est, licet corpus mortuum, id est homo mortuus fuerit propter peccata, id est in peccatis, spiritus tamen, id est anima quæ fuerat impia, vivit: quia Deo, qui est vita, jungitur, et hoc propter justificationem, id est peccatorum remissionem, quæ est ex Spiritu sancto. </span><span class="fk">Mortuum, </span><span class="ft"> ait, non mortale. Ante peccatum enim corpus animale, id est mortale fuit, scilicet potens mori. Sed quod non necesse erat mori: modo mortuum dicitur propter peccatum, id est quod est necesse mori. </span><span class="fk">Propter peccatum</span><span class="ft"> vitandum, reservatur hæc infirmitas, ut exinde peccare magis timeat.</span></p>
  </aside>

  <aside id="FN156">
    <p class="f"><a class="notebackref" href="#RM8_11"><span class="notemark">†††</span> 8:11</a> <span class="fk">Quod si Spiritus. </span><span class="ft"> AUG. Attende quod Spiritus sanctus, etc., usque ad sicut et generationem Filii quis enarrabit? </span><span class="fk">Vivificabit et mortalia. </span><span class="ft"> ID. Ecce quartus actus. In prima actione, etc., usque ad quia nos superiorem nobis Deum deserueramus. </span><span class="fk">Mortalia. </span><span class="ft"> Non mortua, quia in resurrectione cum mortale hoc induet immortalitatem, non solum necessitas moriendi, quam modo habet propter peccatum, sed nec mortalitas, quam habuit corpus animale ante peccatum, remanebit. </span><span class="fk">Propter inhabitantem. </span><span class="ft"> Evidentissime apparet non tantum Spiritus, sed etiam corporis morte propter peccatum hominem meruisse, et per Spiritum sanctum, utrumque liberatum a Christo.</span></p>
  </aside>

  <aside id="FN157">
    <p class="f"><a class="notebackref" href="#RM8_13"><span class="notemark">‡‡‡</span> 8:13</a> <span class="fk">Si autem Spiritu. </span><span class="ft"> Vel Spiritu sancto vel nostro: quod tamen non est, nisi agente Spiritu sancto.</span></p>
  </aside>

  <aside id="FN158">
    <p class="f"><a class="notebackref" href="#RM8_14"><span class="notemark">§§§</span> 8:14</a> <span class="fk">Aguntur. </span><span class="ft"> Aguntur dicit, non reguntur. Plus est enim agi quam regi: agi enim dicimus aliquem, quasi vix aliquid agentem; regi autem quasi jam aliquid agentem, qui ideo regitur, ut recte agat. Sed aguntur, non quod nihil per se, sed quod, ut aliquid agant, impetu gratiæ impelluntur. AUG., lib. de Correp. et Grat., c. 2. Non se itaque fallant qui dicunt: Ut quid nobis, etc., usque ad accepisse se gaudeant.</span></p>
  </aside>

  <aside id="FN159">
    <p class="f"><a class="notebackref" href="#RM8_15"><span class="notemark">*</span> 8:15</a> <span class="fk">Non enim accepistis, </span><span class="ft"> etc. Filii esse debetis, non servi, quia non accepistis spiritum servitutis: qui invitos timore pœnæ servire faciat. </span><span class="fk">Sed accepistis spiritum adoptionis. </span><span class="ft"> Idem est spiritus, sed propter diversa opera dissimiliter appellatur: Spiritus iræ Ægyptiis dicitur, quibus aqua spiritu divisa nocuit. Filius Isræl non dicitur iræ, quibus aqua divisa profuit. Spiritus timoris est, his qui per legem, de peccatis et sua infirmitate convicti, gratiam spiritus non intelligebant. Spiritus libertatis ejus opere istis quibus regeneratio in vitam æternam et fides, quæ per dilectionem operatur, impertita est. Unus ergo spiritus qui duos timores facit. Qui et duo genera servorum faciunt. Est enim servus qui et filius, qui timet Dominum et honorat patrem, unde Malachias: </span><span class="fk">Si Dominus sum, ubi est timor meus? Si pater, ubi est honor meus? </span><span class="ft"> Malach. 1.. Et est servus qui timet pœnam, sed non diligit justitiam. Et quia de timoribus fit mentio, sciendum est præter naturalem timorem, qui omnibus inest, quatuor esse timores, scilicet: mundanum, qui malus est nec a Deo; et servilem, qui bonus est et a Deo, sed non est sufficiens; initialem, qui bonus est et sufficiens; et castum, qui bonus est et perficiens, de quo hic agitur: </span><span class="fk">Ipse enim generat nos filios Dei. In quo clamamus. </span><span class="ft"> Hoc iterum ex dono Spiritus, quod ita nos facit clamare </span><span class="fk">Abba, </span><span class="ft"> Hebraice, </span><span class="fk">pater</span><span class="ft"> Latine. </span><span class="fk">Abba pater. </span><span class="ft"> Propter sacramentum, utrumque posuit Apostolus. Et in passione dixit Christus, </span><span class="fk">Abba pater, </span><span class="ft"> quia Ecclesia est de utroque populo, cui compatiens in se ostendit filios ejus (martyres scilicet) non debere desperare, si qua tempore passionis ex humana fragilitate tristitia irrepat.</span></p>
  </aside>

  <aside id="FN160">
    <p class="f"><a class="notebackref" href="#RM8_16"><span class="notemark">†</span> 8:16</a> <span class="fk">Quod sumus filii Dei. </span><span class="ft"> Hoc recognoscere facit Spiritus sanctus, dum in Ecclesia fit remissio peccatorum; quam etsi tota Trinitas faciat, ad Spiritum sanctum tamen intelligitur pertinere, quia communis est Patri et Filio, amborumque unio; per quam fit societas et unitas, qua efficimur unum corpus unici Filii Dei. Unitas enim nos compaginat, quam facit charitas, quæ non est nisi a Spiritu sancto. Hæc dicuntur, ut amemus unitatem, et timeamus separationem.</span></p>
  </aside>

  <aside id="FN161">
    <p class="f"><a class="notebackref" href="#RM8_17"><span class="notemark">‡</span> 8:17</a> <span class="fk">Hæredes. </span><span class="ft"> Etsi non decedat Deus, quod dicitur humanis legibus. Vel decedet, ut non videatur per speculum in ænigmate sicut nunc, sed facie ad faciem. Potest etiam dici, quod Christus caput nostrum ad passionem decedens, nobis reliquit pacis ecclesiasticæ possessionem, sicut ipse ait: </span><span class="fk">Pacem meam do vobis, pacem meam relinquo vobis</span><span class="ft"> Joan. 14.. Christus etiam est hæreditas nostra. Unde: </span><span class="fk">Dominus pars hæreditatis meæ</span><span class="ft"> Psal. 15., etc. </span><span class="fk">Si tamen compatimur. </span><span class="ft"> Mortificare facta carnis, unde vita erit, nemo potest sine molestia, cui necessaria est patientia.</span></p>
  </aside>

  <aside id="FN162">
    <p class="f"><a class="notebackref" href="#RM8_19"><span class="notemark">§</span> 8:19</a> <span class="fk">Nam exspectatio creaturæ. </span><span class="ft"> Creatura, sunt boni, qui in creatione Dei manent, vel quia sunt causa omnium. Corruptio est vanitas, cui subjecta est creatura. Omnia enim quæ nascuntur infirma et corruptibilia sunt, et per hoc vana: quia statum suum tenere non possunt. AUG. Quod ait, </span><span class="fk">nam exspectatio, </span><span class="ft"> etc. Sic intelligendum est, ut neque sensum, etc., usque ad laborat et corruptioni subjacet.</span></p>
  </aside>

  <aside id="FN163">
    <p class="f"><a class="notebackref" href="#RM8_20"><span class="notemark">**</span> 8:20</a> <span class="fk">Non volens, </span><span class="ft"> etc. Sponte peccavit, sed non sponte fert pœnam, quod subjicitur fallaciæ: sed propter justitiam et clementiam ejus qui et peccatum punit, et sanare intendit.</span></p>
  </aside>

  <aside id="FN164">
    <p class="f"><a class="notebackref" href="#RM8_21"><span class="notemark">††</span> 8:21</a> <span class="fk">Quia et ipsa creatura. </span><span class="ft"> AUG. Modo creatura tantum cum nondum filiorum forma perfecta, etc., usque ad homo enim, signaculo imaginis amisso, remansit tantum creatura. </span><span class="fk">Liberabitur. </span><span class="ft"> Revelabitur, exspectat revela; subjecit liberabitur. Hæc omnia per Spiritum.</span></p>
  </aside>

  <aside id="FN165">
    <p class="f"><a class="notebackref" href="#RM8_22"><span class="notemark">‡‡</span> 8:22</a> <span class="fk">Omnis creatura. </span><span class="ft"> AUG. Homo. Omnis creatura est vel corporalis, etc., usque ad etsi non in omnibus hominibus. </span><span class="fk">Omnis creatura. </span><span class="ft"> AMBR. Omnia elementa cum labore sua explent officia, quod est nostri causa: unde quiescent nobis assumptis; et ideo diligenter nos paremus. </span><span class="fk">Ingemiscit. </span><span class="ft"> Semper in hoc nova est, quod notatur per inchoativum verbum, et pro desiderio patriæ cœlestis. </span><span class="fk">Parturit. </span><span class="ft"> Id est dolet. </span><span class="fk">Usque adhuc. </span><span class="ft"> AUG. Quia etsi aliquis in sinu Abrahæ dolere destitit, tamen adhuc in his qui nondum sunt liberati, omnis creatura ingemiscit.</span></p>
  </aside>

  <aside id="FN166">
    <p class="f"><a class="notebackref" href="#RM8_23"><span class="notemark">§§</span> 8:23</a> <span class="fk">Non solum, </span><span class="ft"> etc. AUG. Id est, non solum in homine corporis, sed et nos in nobis ipsis præter corpus, exceptis corporis molestiis. </span><span class="fk">Non solum. </span><span class="ft"> AUG., in expos. propos. in 53. in epist. ad Rom. Non solum ipsa quæ tantummodo creatura dicitur in hominibus, etc., usque ad aut sollicitante molestia. </span><span class="fk">Primitias spiritus. </span><span class="ft"> Id est, quorum jam spiritus quasi in sacrificium oblati sunt Deo, et divino charitatis igne succensi. </span><span class="fk">Adoptionem. </span><span class="ft"> Ut corpus etiam beneficium adoptionis accipiat, et ex omni parte filii Dei sint.</span></p>
  </aside>

  <aside id="FN167">
    <p class="f"><a class="notebackref" href="#RM8_24"><span class="notemark">***</span> 8:24</a> <span class="fk">Spe enim. </span><span class="ft"> Ideo dicit ut majus meriritum spei videatur et ideo debeat salvare. </span><span class="fk">Spiritus adjuvat infirmitatem. </span><span class="ft"> AUG. Quia ingemiscimus et petimus liberari, sed ne vel ante tempus vel contrarie petamus, Spiritus adjuvat. Quod oratio impetrat, donum Dei est evidenter, sed et orare est ex gratia.</span></p>
  </aside>

  <aside id="FN168">
    <p class="f"><a class="notebackref" href="#RM8_26"><span class="notemark">†††</span> 8:26</a> <span class="fk">Inenarrabilibus. </span><span class="ft"> Quommodo enim enarraretur, quando desideratur, quod ignoratur? Non tamen omnino ignoratur. Nam si penitus ignoraretur, non desideraretur. Et rursus si videretur, gemitibus non quæreretur. </span><span class="fk">Scrutatur. </span><span class="ft"> AMBR. Non quasi quærens quod nesciat cui nihil est occultum, cuique nota est precatio omnium spirituum.</span></p>
  </aside>

  <aside id="FN169">
    <p class="f"><a class="notebackref" href="#RM8_28"><span class="notemark">‡‡‡</span> 8:28</a> <span class="fk">Scimus autem quoniam diligentibus, </span><span class="ft"> etc. Quasi dicat: Non solum hoc facit Spiritus sanctus, sed etiam facit omnia diligentibus se provenire in bonum, prospera vel adversa; talis enim Deus consolatur prosperis, exercet adversis. Prosunt ergo mala quæ fideles pie perferunt, vel ad emendanda sive demenda peccata, vel ad exercendam probandamque justitiam, vel ad demonstrandam hujus vitæ miseriam. Quamvis enim mors carnis de peccato primi hominis originaliter venerit, tamen bonus ejus usus gloriosissimos martyres fecit. Ideoque non solum ipsa, sed et omnia sæculi mala remissis peccatis remanere debuerunt, ut haberet homo cum quibus pro veritate certaret, et unde exercitaretur virtus fidelium. </span><span class="fk">Secundum propositum. </span><span class="ft"> Quasi dicat: Quod vocati sunt, non aliunde est quam a prædestinatione Dei. Et inde est, quod </span><span class="fk">omnia cooperantur in bonum: </span><span class="ft"> non ex merito.</span></p>
  </aside>

  <aside id="FN170">
    <p class="f"><a class="notebackref" href="#RM8_29"><span class="notemark">§§§</span> 8:29</a> <span class="fk">Nam quos, </span><span class="ft"> Deus, </span><span class="fk">prædestinavit, </span><span class="ft"> id est, per appositam gratiam præparavit ut verbo prædicationis crederent: illos </span><span class="fk">præscivit, </span><span class="ft"> id est longe ante prænovit, </span><span class="fk">fieri conformes Filii, </span><span class="ft"> qui est imago Patris, usquequaque eadem cum Patre. Unde dicitur: </span><span class="fk">Qui </span><span class="fk">videt me, videt et Patrem</span><span class="ft"> Joan. 14.. </span><span class="fk">Imaginis. </span><span class="ft"> Ut portemus imaginem cœlestis, sicut portavimus imaginem terreni. Vel </span><span class="fk">primogenitus. </span><span class="ft"> Quia ante omnem creaturam non factus sed natus est, et quia primus sine peccato natus, et primus impassibilis resurgens, in quo habet fratres.</span></p>
  </aside>

  <aside id="FN171">
    <p class="f"><a class="notebackref" href="#RM8_30"><span class="notemark">*</span> 8:30</a> <span class="fk">Vocavit. </span><span class="ft"> Vocatio exterior fit per prædicatores et est communis bonorum et malorum. Interior vero tantum electorum. De exteriori dicitur: </span><span class="fk">Multi sunt vocati, pauci vero electi. </span><span class="ft"> Vocatione impletur prædestinatio. Vocare, est cognitionem de fide adjuvare vel compungere eum quem faciat audire, et hoc est electorum tantum. </span><span class="fk">Magnificavit. </span><span class="ft"> Hoc de præscitis, de aliis non, qui etsi ad tempus credant et boni videantur, tamen quia non permanent, non magnificantur. </span><span class="fk">Magnificavit, </span><span class="ft"> vel </span><span class="fk">magnificabit: </span><span class="ft"> hoc autem futurum est, sed dicitur præteritum: quia dicitur Deus fecisse quæ ab æterno disposuit facere; unde Isaias: </span><span class="fk">Qui fecit quæ futura sunt</span><span class="ft"> Isa. 44.. Talibus omnia in bonum, etiam quod deviant, ut inde cautiores sint, et in se non confidentes. Sunt hic quatuor memorata: prædestinatio, vocatio, justificatio, magnificatio. Unum est in Deo, et tria in nobis. Prædestinatio enim nostra non in nobis est, sed in occulto apud ipsum in ejus præscientia. Tria vero reliqua in nobis sunt.</span></p>
  </aside>

  <aside id="FN172">
    <p class="f"><a class="notebackref" href="#RM8_31"><span class="notemark">†</span> 8:31</a> <span class="fk">Si Deus pro nobis. </span><span class="ft"> AUG. Deus pro nobis ut prædestinaret nos ante quam essemus, ut vocaret nos cum aversi essemus, ut justificaret nos cum peccatores essemus, et glorificaret nos cum mortales essemus.</span></p>
  </aside>

  <aside id="FN173">
    <p class="f"><a class="notebackref" href="#RM8_32"><span class="notemark">‡</span> 8:32</a> <span class="fk">Tradidit. </span><span class="ft"> Dicitur hoc quia Pater tradidit Filium, verum auctor calicis hujus est etiam ipse qui bibit. Unde Apostolus: </span><span class="fk">Christus dilexit nos, et tradidit semetipsum pro nobis</span><span class="ft"> Ephes. 5.. Si ergo Pater Filium tradidit, et Filius seipsum, Judas quid fecit? Pater tradendo Filium, bene fecit; Filius tradendo seipsum, bene fecit; Judas tradendo magistrum pro avaritia, male fecit. Non enim quod nobis præstitum est de passione Christi, malitiæ Judæ deputabitur; habebit ille mercedem malitiæ, Christus laudem gratiæ. </span><span class="fk">Omnia. </span><span class="ft"> Minus est nobis omnia dare, quam nostri causa morti Christum tradere. Itaque omnia superiora, scilicet Deus trinitas, nostra sunt ad videndum sive fruendum. Æqualia, scilicet angeli quibus æquabimur in futuro ad convivendum, modo vero sumus inferiores. Inferiora quoque nostra sunt ad dominandum. Et similiter quædam etiam superiora, ut sublimes angeli, et universa ministeria cœlestia Dei nostra sunt, non dominio, sed usu; sicut res Domini, famulorum sunt; ad victum, scilicet vel ornamentum vel aliud hujusmodi.</span></p>
  </aside>

  <aside id="FN174">
    <p class="f"><a class="notebackref" href="#RM8_34"><span class="notemark">§</span> 8:34</a> <span class="fk">Ad dexteram Dei. </span><span class="ft"> In honore quo Deus cujus postulatio non potest contemni. </span><span class="fk">Interpellat. </span><span class="ft"> Dum quotidie hominem quem assumpsit, et grave genus mortis quod pro nobis sustinuit, vultui paterno offert.</span></p>
  </aside>

  <aside id="FN175">
    <p class="f"><a class="notebackref" href="#RM8_35"><span class="notemark">**</span> 8:35</a> <span class="fk">Quis nos separabit, </span><span class="ft"> etc. CYPR. Nihil horum potest separare credentes, etc., usque ad ut et nos propter ipsum patiamur: </span><span class="fk">Sed in his omnibus superamus. </span></p>
  </aside>

  <aside id="FN176">
    <p class="f"><a class="notebackref" href="#RM8_38"><span class="notemark">††</span> 8:38</a> <span class="fk">Neque angeli, neque principes, neque virtutes. </span><span class="ft"> Hi ordines accipiuntur de malis angelis, et de bonis si fieri posset.</span></p>
  </aside>

  <aside id="FN177">
    <p class="f"><a class="notebackref" href="#RM8_39"><span class="notemark">‡‡</span> 8:39</a> <span class="fk">Neque altitudo, neque profundum. </span><span class="ft"> Id est nec prospera vel adversa, unde Salomon: </span><span class="fk">Divitias et paupertates ne dederis mihi: ne repletus mendax fiam, vel pauper rapiam, et perjurem nomen Dei</span><span class="ft"> Prov. 30.. Multi peccant altitudine, multi necessitate. Contra hoc proponitur Achaz in Isaia, qui nolebat petere signum neque in alto neque in profundo. Remedium de Christo, qui neque elatus potestate qua æqualis Patri, nec turbatus de ejectione mortis, qui est signum in alto, et in profundo: ne ille vel regia potestate extolleretur, vel ærumna turbaretur, sicut tunc erat pro bello Assyriorum.</span></p>
  </aside>

  <aside id="FN178">
    <p class="f"><a class="notebackref" href="#RM9_1"><span class="notemark">*</span> 9:1</a> <span class="fk">Veritatem dico. </span><span class="ft"> Modo nihil me potest separare, sed olim fui separatus; unde modo doleo, et sic mala jam in bonum convertuntur. </span><span class="fk">Veritatem dico. </span><span class="ft"> AMBR. Quia contra Judæos loqui visus est, etc., usque ad Job tamen fuit ex filiis Esau quintus, scilicet ab Abraham, hoc est nepos Esau.</span></p>
  </aside>

  <aside id="FN179">
    <p class="f"><a class="notebackref" href="#RM9_3"><span class="notemark">†</span> 9:3</a> <span class="fk">Pro fratribus. </span><span class="ft"> Judæis, vel etiam pro his retrahendis qui modo sunt fratres in fide, qui sunt et cognati mei: et ita gravius peccabam. AUG. Tam perfecta hic filii eminentia declaratur, etc., </span><span class="fk">usque ad: Mediator Dei et hominum, homo Christus Jesus</span><span class="ft"> I Tim. 2..</span></p>
  </aside>

  <aside id="FN180">
    <p class="f"><a class="notebackref" href="#RM9_6"><span class="notemark">‡</span> 9:6</a> <span class="fk">Non autem quod exciderit. </span><span class="ft"> Consolatur dolorem suum Apostolus. Quis enim plangat eum qui olim mortuus habebatur; hos olim Deus salvandos non decrevit præscius, non personarum acceptor. Nullum enim damnat antequam peccet, nullum coronat antequam vincat; sed præscientia definitum habet, qualis unicuique futura sit voluntas, ex qua damnetur vel coronetur. Quia dolebat de Judæis, consolatur se, inveniens scriptum: non omnes esse salvandos, sed tantum similes Isaac. In his ostendit quod sola gratia Dei faciet filios Dei. </span><span class="fk">Non autem quod exciderit verbum Dei. </span><span class="ft"> Ex hoc quod dixit quod promissio æternæ hæreditatis facta est Judæis, qui ipsi ex magna parte non crediderunt, videbatur verbum Dei non esse impletum. Ad quod respondet: Etsi in quibusdam non est impletum, in aliis tamen, scilicet in gentibus credentibus impletum est, qui modo veri sunt filii Abrahæ. </span><span class="fk">Non autem exciderit. </span><span class="ft"> Quasi dicat: Etsi ita laboravit; etsi non omnes credunt, non tamen excidit verbum Dei; vel, non dico quod exciderit. Verbum Dei excidere, est promissa non impleri.</span></p>
  </aside>

  <aside id="FN181">
    <p class="f"><a class="notebackref" href="#RM9_7"><span class="notemark">§</span> 9:7</a> <span class="fk">In Isaac. </span><span class="ft"> Id est in Christo, vocante gratia, congregantur. In Isaac promissione præfigurati sunt, non qui seipsos justos, sed quos Deus facit; hi sunt filii liberæ quæ sursum est, quæ est mater nostra. Filii carnis sunt terrenæ Jerusalem, quæ servit cum filiis suis. Sicut Isaac non meruit ut nasciturus promitteretur, sic et isti, sed sola gratia promissa est et eis data filiorum adoptio.</span></p>
  </aside>

  <aside id="FN182">
    <p class="f"><a class="notebackref" href="#RM9_10"><span class="notemark">**</span> 9:10</a> <span class="fk">Non solum autem illa. </span><span class="ft"> Sara habuit promissionem, sed et Rebecca habuit promissionem, habens scilicet duos filios </span><span class="fk">ex uno concubitu Isaac patris nostri. </span><span class="ft"> Ex uno concubitu dicit, ne videantur merita parentum differentia in generatis, sed patris, id est institutoris nostri, quem imitemur, si volumus esse filii Dei. Promissio facta Saræ ostendit quod propter genus nullus salvatur. Ista autem promissio facta Rebeccæ, ostendit quod propter nullum meritum suum vel parentum aliquis eligutur, sed sola gratia.</span></p>
  </aside>

  <aside id="FN183">
    <p class="f"><a class="notebackref" href="#RM9_11"><span class="notemark">††</span> 9:11</a> <span class="fk">Cum enim nondum nati. </span><span class="ft"> Rebecca habuit promissionem hanc: </span><span class="fk">Major serviet minori, </span><span class="ft"> id est Esau, persequendo Jacob, ei proficiet.</span></p>
  </aside>

  <aside id="FN184">
    <p class="f"><a class="notebackref" href="#RM9_12"><span class="notemark">‡‡</span> 9:12</a> <span class="fk">Non ex operibus. </span><span class="ft"> Futuris quæ bona vel mala non erant futura, nisi apposita gratia vel subtracta. AUG. Quod si futuros eorum mores dicitur divinum discrevisse judicium, etc., usque ad quomodo enim futura dicuntur, quæ nulla erunt?</span></p>
  </aside>

  <aside id="FN185">
    <p class="f"><a class="notebackref" href="#RM9_13"><span class="notemark">§§</span> 9:13</a> <span class="fk">Major serviet minori. </span><span class="ft"> Hoc ad litteram: quia Idumæi qui de Esau (qui et Edom dicitur), subditi fuerunt filiis Isræl; sed magis in hac prophetia intenditur, quod populus Judæorum major, id est in cultu unius Dei prior, minori, id est posteriori Christiano esset serviturus. </span><span class="fk">Jacob dilexi, </span><span class="ft"> etc. In Jacob nihil invenit amandum, nisi misericordiæ suæ donum. In Esau nihil odit, nisi originale peccatum. Sed quo modo hoc recte, cum nihil egissent? Quia res est stupenda, sibi objicit: </span><span class="fk">Quid ergo dicemus? </span><span class="ft"> Ex misericordia, est velle et currere; quod apparet in aliis ex eadem massa cui debita est perditio.</span></p>
  </aside>

  <aside id="FN186">
    <p class="f"><a class="notebackref" href="#RM9_14"><span class="notemark">***</span> 9:14</a> <span class="fk">Quid ergo. </span><span class="ft"> Quia sine merito hunc elegit, hunc reprobavit, dicetur iniquus Deus? Non quia hunc per misericordiam elegit, illum per justitiam reprobavit. In quo neutro est iniquitas; hunc per misericordiam, quia ita dicit Moyses; hunc per justitiam, quia ita dicit Scriptura inducens Deum loquentem Pharaoni. </span><span class="fk">Absit. </span><span class="ft"> Constat quod nullus liberatur, nisi gratuita misericordia; nullus damnatur, nisi æquissima justitia. Sed cur potius hunc quam hunc liberet; scrutetur qui potest tam profundum judicium, verumtamen caveat præcipitium.</span></p>
  </aside>

  <aside id="FN187">
    <p class="f"><a class="notebackref" href="#RM9_15"><span class="notemark">†††</span> 9:15</a> <span class="fk">Miserebor cui misertus. </span><span class="ft"> Id est, cui præscio miserendum, et apud me mansurum: hoc est dare illi cui dandum est, non dare illi cui dandum non est; ut eum vocet, quem sciat obaudire; ut David qui post veniam tam bene perstitit. Saul non auditus in prece non perstitit, sed ad idola conversus est; unde juste reprobatus esse a præscio videtur.</span></p>
  </aside>

  <aside id="FN188">
    <p class="f"><a class="notebackref" href="#RM9_16"><span class="notemark">‡‡‡</span> 9:16</a> <span class="fk">Igitur non volentis, </span><span class="ft"> etc. Tanquam diceret: Non sufficit sola voluntas hominis, si non sit etiam misericordia Dei. Cui dicitur, econtra: Non sufficit etiam misericordia Dei, si non sit voluntas hominis; ac per hoc si recte dictum est illud, cur etiam a contrario non recte dicitur: Non miserentis est Dei, sed volentis est hominis? Restat ergo ut recte dictum hoc intelligatur, ut totum Deo detur: qui hominis voluntatem bonam, et præparat ad juvandam, et adjuvat præparatam: volentem prævenit ut velit, volentem subsequitur ne frustra velit. AUG. Quis porro tam impie desipit, ut dicat Deum malas hominum voluntates, etc., usque ad sicut ex misericordia sua gratiam præstat.</span></p>
  </aside>

  <aside id="FN189">
    <p class="f"><a class="notebackref" href="#RM9_17"><span class="notemark">§§§</span> 9:17</a> <span class="fk">Excitavi. </span><span class="ft"> Vel suscitavi, vel servavi. AMBR. In hoc ipsum te servavi, etc., usque ad sed ut te indurato ostendam virtutem meam signis Ægypti.</span></p>
  </aside>

  <aside id="FN190">
    <p class="f"><a class="notebackref" href="#RM9_18"><span class="notemark">*</span> 9:18</a> <span class="fk">Ergo cujus vult. </span><span class="ft"> Meritum misericordiæ nullum est, meritum obdurationis peccatum massæ totius damnatæ. Nec obdurat impartiendo malitiam, sed non impartiendo misericordiam, sicut nec digni sunt, quod facit æquitate occulta; et ab humanis sensibus remota, quia non aperit Apostolus, sed miratur: O altitudo divitiarum. </span><span class="fk">Indurat. </span><span class="ft"> AUG., epist. CV. Non quasi quemquam peccare cogat, sed tantum quia quibusdam peccantibus misericordiam justificationis suæ non largitur, ob hoc eos obdurare dicitur, quia eorum non miseretur, non quia impellit ut peccent. Eorum autem non miseretur quibus gratiam non esse præbendam æquitate occultissima, et ab humanis sensibus remotissima judicat.</span></p>
  </aside>

  <aside id="FN191">
    <p class="f"><a class="notebackref" href="#RM9_19"><span class="notemark">†</span> 9:19</a> <span class="fk">Quid adhuc. </span><span class="ft"> Postquam constat ex voluntate Dei esse, quare inquiritur unde alius sit bonus, alius sit malus? Non est opus, quia talis erit quisque qualem vult Deus esse, et ideo injuste alium damnat, alium salvat: vel quid queritur, id est cur nititur aliquis bene agere, cum nihil possit, nisi quod Deus velit?</span></p>
  </aside>

  <aside id="FN192">
    <p class="f"><a class="notebackref" href="#RM9_20"><span class="notemark">‡</span> 9:20</a> <span class="fk">O Homo. </span><span class="ft"> Hoc non ex inopia rationis reddendæ, sed hominem ad se revocat.</span></p>
  </aside>

  <aside id="FN193">
    <p class="f"><a class="notebackref" href="#RM9_21"><span class="notemark">§</span> 9:21</a> <span class="fk">Ex eadem massa. </span><span class="ft"> Sic tota massa humani generis juste corrupta, et lutosa est: si inde vas in honorem, misericordia est; si in contumeliam, justum est, quia hoc erat ex natura: ecce justitia in his qui non habent tempus operandi; de his autem qui habent tempus subdit: </span><span class="fk">quid si Deus volens, </span><span class="ft"> scilicet quid respondeas Deo. </span><span class="fk">Aliud in contumeliam. </span><span class="ft"> Vas in honorem, sed in contumeliam: si vile est; ex se lutum habet, non ex figulo. </span><span class="fk">Quid si Deus, </span><span class="ft"> etc. AUG., lib. 1, ad Simplicianum, quæst. 2. Quasi dicat: Jam ostensum est; quod etsi Deus nihil boni det, non tamen iniquus est, etc., usque ad sed abusi sunt hac gratia.</span></p>
  </aside>

  <aside id="FN194">
    <p class="f"><a class="notebackref" href="#RM9_22"><span class="notemark">**</span> 9:22</a> <span class="fk">Sustinuit. </span><span class="ft"> Sustinet Deus malos ut ordinate disperdat; et utitur illis tanquam instrumento ad salutem bonorum. Nullum enim Deus, vel angelorum, vel hominum crearet, quem malum futurum esse præsciret, nisi pariter nosset eos, quibus bonorum usibus commodaret.</span></p>
  </aside>

  <aside id="FN195">
    <p class="f"><a class="notebackref" href="#RM9_23"><span class="notemark">††</span> 9:23</a> <span class="fk">Ut ostenderet. </span><span class="ft"> Quasi dicat: Ad hoc patitur malos, et præostendit iram, et ad notitiam sui trahit, ut ostenderet in vasa misericordiæ, id est in electis per misericordiam, divitias gloriæ, id est quam dives, et quam magna sit et gloriosa misericordia; ob hoc tot bona dat malis, ut convincat eos juste damnari, ut fideles eum magis diligant quibus gratiam ipsam conservavit.</span></p>
  </aside>

  <aside id="FN196">
    <p class="f"><a class="notebackref" href="#RM9_25"><span class="notemark">‡‡</span> 9:25</a> <span class="fk">Sicut in Osee. </span><span class="ft"> Cum ostensum sit, quod ex sola gratia sint filii, incipit probare per prophetas quod hi sunt ex utroque populo.</span></p>
  </aside>

  <aside id="FN197">
    <p class="f"><a class="notebackref" href="#RM9_27"><span class="notemark">§§</span> 9:27</a> <span class="fk">Si fuerit. </span><span class="ft"> Ecce sic dicitur salus Judeorum, ut major pars sit excæcata.</span></p>
  </aside>

  <aside id="FN198">
    <p class="f"><a class="notebackref" href="#RM9_28"><span class="notemark">***</span> 9:28</a> <span class="fk">Verbum enim. </span><span class="ft"> Subdit propheta per quid salvi fiant, scilicet per verbum Evangelii, ut gloria operum legalium excludatur. Verbum enim Evangelii quod dicitur consummans, ad perfectionem ducit, et omnia legalia in uno Christo abbreviat: tamen æquum est, priori verbo legis; unde additur, </span><span class="fk">in æquitate, </span><span class="ft"> id est ut nihil desit ad justitiam de omnibus præfiguratis, vel quia quæ æqua sunt retinet, ut moralia; et quæ jus est tolli, ut sunt figuræ, rescindit. </span><span class="fk">Et abbrevians in æquitate. </span><span class="ft"> Ut compendio fidei per gratiam salvet, non per innumeras observationes. Ne quis autem dubitet, Propheta adjungit: </span><span class="fk">Nisi Dominus sabaoth. </span><span class="ft"> Dominus fecit verbum, quod tam necessarium erat, quod nisi esset semen, id est verbum, etc. Vel per semen intelliguntur reliquiæ salvandæ, id est apostoli et alii boni, et nisi per illas prædicatum esset verbum Dei, gentes periissent. Et hoc est: Nisi Dominus exercituum, quando alios excæcavit, reliquisset nobis, id est ad nostram utilitatem, semen, id est apostolos, de quibus seges Christi crevit. </span><span class="fk">Et sicut Gomorrha similes. </span><span class="ft"> Utrumque posuit, ut notet similitudinem culpæ et pœnæ, quasi dicat: Pares essemus in pœna, quia similes essemus in culpa.</span></p>
  </aside>

  <aside id="FN199">
    <p class="f"><a class="notebackref" href="#RM9_31"><span class="notemark">†††</span> 9:31</a> <span class="fk">Isræl. </span><span class="ft"> Isræl vero secutus est legem quasi retro, quia nunquam attingit spiritualem intelligentiam. </span><span class="fk">Sectando justitiam. </span><span class="ft"> Lex Moysi est lex justitiæ, si bene sit intellecta. Vel sectando justitiam legis, id est quæ est ex timore pœnæ, non amore justitiæ, non pervenit, etc.</span></p>
  </aside>

  <aside id="FN200">
    <p class="f"><a class="notebackref" href="#RM9_32"><span class="notemark">‡‡‡</span> 9:32</a> <span class="fk">Quia non ex fide. </span><span class="ft"> Non enim ex fide quærebat justificari, et quia justitiam non petivit a Deo, non credidit in eum qui justificat impium, non credens Deum operari in homine quo justificetur. Unde vero contigerit ut non crederent, supponit. </span><span class="fk">Offenderunt. </span><span class="ft"> Ad similitudinem parvi lapidis, a quo non cavetur, Christus habilis fuit offendere, latens in humilitate. Cui attestatur Isaias cap. 8.. </span><span class="fk">Ecce</span><span class="ft"> in evidenti </span><span class="fk">pono, </span><span class="ft"> id est nasci facio, </span><span class="fk">in Sion, </span><span class="ft"> id est in Judæis, Christum </span><span class="fk">lapidem offensionis, </span><span class="ft"> a quo parvo non caveatur, et </span><span class="fk">petram scandali, </span><span class="ft"> id est ex toto conterentem malos in futuro, et contristantem. Lapis autem offensionis dicitur Christus secundum statum quo apparuit hic malis. Petra vero scandali, secundum quod in futuro faciet malis.</span></p>
  </aside>

  <aside id="FN201">
    <p class="f"><a class="notebackref" href="#RM9_33"><span class="notemark">§§§</span> 9:33</a> <span class="fk">Et petram scandali. </span><span class="ft"> Petra dicitur ante politionem et lapis post politionem. Politio autem Christi, passio fuit, qua infirmitatis miseriam deposuit. Christus ergo ante passionem fuit petra scandali, quo tempore scandalizati sunt Judæi irascentes et indignantes, quia se Filium Dei faceret. Lapis per politionem, Christus in passione, quando iidem Judæi maxime offenderunt, et excæcati sunt; Deum non esse credentes quem mortuum videbant. </span><span class="fk">Non confundetur. </span><span class="ft"> AUG. Qui enim crediderit in eum, non habebit suam justitiam quæ ex lege est, quamvis sit bona lex, sed implebit ipsam legem, non sua justitia, sed data a Deo. Ita enim non confundetur.</span></p>
  </aside>

  <aside id="FN202">
    <p class="f"><a class="notebackref" href="#RM10_1"><span class="notemark">*</span> 10:1</a> <span class="fk">Et obsecratio. </span><span class="ft"> Voluntas enim, ut ad vera credenda moveatur non sibi sufficit, nisi per gratiam Deus sibi opituletur, unde: </span><span class="fk">Nemo venit ad me, nisi cui datum fuerit a Patre meo</span><span class="ft"> Joan. 4..</span></p>
  </aside>

  <aside id="FN203">
    <p class="f"><a class="notebackref" href="#RM10_2"><span class="notemark">†</span> 10:2</a> <span class="fk">Testimonium enim perhibeo illis quod. </span><span class="ft"> AMBR. De his dicit, qui non ex invidia, sed ex errore Christum non receperunt, quibus Petrus: </span><span class="fk">Scio quod per ignorantiam hoc egistis</span><span class="ft"> Act. 3.. </span><span class="fk">Non secundum scientiam. </span><span class="ft"> Stultum enim est legem venerari, et Deum legis persequi.</span></p>
  </aside>

  <aside id="FN204">
    <p class="f"><a class="notebackref" href="#RM10_3"><span class="notemark">‡</span> 10:3</a> <span class="fk">Ignorantes enim Dei justitiam. </span><span class="ft"> Non qua Deus justus, sed quæ homini inest ex Deo. </span><span class="fk">Justitiæ Dei non sunt subjecti. </span><span class="ft"> Hæc est justitia Dei, quæ non in præcepto legis quo timor incutitur, sed in adjutorio gratiæ Christi constituta est.</span></p>
  </aside>

  <aside id="FN205">
    <p class="f"><a class="notebackref" href="#RM10_4"><span class="notemark">§</span> 10:4</a> <span class="fk">Finis. </span><span class="ft"> Non consumens, sed perficiens: perficit ergo justitiam per fidem sine operibus legis. </span><span class="fk">Christus. </span><span class="ft"> Ex Christo est justitia; quia si per legem scriptam vel naturalem esset, et non fide Christi, ergo Christus gratis moreretur. </span><span class="fk">Ad justitiam. </span><span class="ft"> Non humanam, sed divinam. Est enim humana et divina: de humana ibi, </span><span class="fk">Moyses; </span><span class="ft"> de divina ibi: </span><span class="fk">Quæ autem ex, </span><span class="ft"> etc. </span><span class="fk">Scriptura. </span><span class="ft"> In Numeris et Levitico ita habetur: </span><span class="fk">Qui fecerit ea, vivet in illis. </span></p>
  </aside>

  <aside id="FN206">
    <p class="f"><a class="notebackref" href="#RM10_5"><span class="notemark">**</span> 10:5</a> <span class="fk">Vivet in ea. </span><span class="ft"> Habet istud præmium, scilicet ne ista morte puniatur. Non est autem magna justitia, timere, nec habet meritum apud Deum.</span></p>
  </aside>

  <aside id="FN207">
    <p class="f"><a class="notebackref" href="#RM10_6"><span class="notemark">††</span> 10:6</a> <span class="fk">Id est Christum deducere. </span><span class="ft"> Id est negare Christum ascendisse.</span></p>
  </aside>

  <aside id="FN208">
    <p class="f"><a class="notebackref" href="#RM10_8"><span class="notemark">‡‡</span> 10:8</a> <span class="fk">Prope est verbum. </span><span class="ft"> Id est utile est, vel non est aliquid inconveniens vel dicere vel credere. Vel </span><span class="fk">prope, </span><span class="ft"> quia non est longe a natura animorum: et loquendi ratione, quod nobis dicitur ut credamus. </span><span class="fk">Hoc est verbum. </span><span class="ft"> AUG., Tract. 80, in Joannem. De quo Dominus ait: </span><span class="fk">Nam vos mundi estis propter verbum quod locutus sum vobis, </span><span class="ft"> etc., usque ad nam et in ipso verbo aliud est sonus transiens, aliud est virtus remanens.</span></p>
  </aside>

  <aside id="FN209">
    <p class="f"><a class="notebackref" href="#RM10_9"><span class="notemark">§§</span> 10:9</a> <span class="fk">Quia si confitearis. </span><span class="ft"> AUG. Ecce lans fidei et merces. Laus fidei est, si credideris, quia Dominus est Jesus, etc., usque ad qui eam in resurrectione sibi congrua, hoc est in justificatione præcedit.</span></p>
  </aside>

  <aside id="FN210">
    <p class="f"><a class="notebackref" href="#RM10_10"><span class="notemark">***</span> 10:10</a> <span class="fk">Corde creditur. </span><span class="ft"> Cætera potest nolens, sed credere non potest nisi volens. </span><span class="fk">Confessio. </span><span class="ft"> AUG., in Psal. 30, concione 3. Confiteri est dicere, quid sit in corde, etc., usque ad quia ita credit, ita et in ore debet, ut ita prædicet.</span></p>
  </aside>

  <aside id="FN211">
    <p class="f"><a class="notebackref" href="#RM10_12"><span class="notemark">†††</span> 10:12</a> <span class="fk">Qui invocant. </span><span class="ft"> Orans invocat; sed hoc certe non potest, nisi prius credat. Qui ergo invocant, non modo credunt, sed etiam orant, ut postquam crediderit alicujus animus, non desinat id postulare, quod promisit Deus toto corde vigilantibus, quia credere dat remissionem peccatorum. Invocare autem impetrat promissa Dei.</span></p>
  </aside>

  <aside id="FN212">
    <p class="f"><a class="notebackref" href="#RM10_14"><span class="notemark">‡‡‡</span> 10:14</a> <span class="fk">Quomodo ergo invocabunt, </span><span class="ft"> etc. Probato, qoud de utroque assumitur populo, ostendit per quid, scilicet per missionem utrisque factam, quam qui non receperit, inexcusabilis est. Invocatio salvat, ergo oportet credere: quia, </span><span class="fk">quomodo, </span><span class="ft"> etc. </span><span class="fk">Aut quomodo credent, </span><span class="ft"> etc. Quasi dicat: Non credent, nisi audiant. Nec enim olim aliquis credidit qui non aliquo modo audivit vel interius vel exterius. Dicit autem quod credere ex auditu sit, audire ex prædicatione, prædicare ex missione Dei; ita ut totum descendat ex fonte gratiæ. Prædicatio autem vere est ex missione, quia et pseudo bene nuntiantes, misit Deus qui in bonum malo novit uti. Aliquando etiam malos malis mittit in iram, id est prædicare permittit malos malis ad eorumdem pœnam, ut vicissim per se, sicut justum est, pereant. AUG. Apostolus quod ait: </span><span class="fk">Quomodo credent ei quem non audierunt? </span><span class="ft"> De gentibus dixit, etc., usque ad prædicatores Christi esse mittendos.</span></p>
  </aside>

  <aside id="FN213">
    <p class="f"><a class="notebackref" href="#RM10_15"><span class="notemark">§§§</span> 10:15</a> <span class="fk">Quomodo vero prædicabunt nisi mittantur? </span><span class="ft"> Ecce apparet quod et ad gentes missi sunt prædicatores. </span><span class="fk">Quam speciosi. </span><span class="ft"> Quia mundum illuminant, in quo apparet a Deo missos, alioquin hoc non poterant. </span><span class="fk">Pacem. </span><span class="ft"> Reconciliationem inter populum et populum diruta maceria legalis ritus in Judæis, et idololatriæ in gentibus. Et inter Deum impios per fidem justificantem, et homines in eum credentes. </span><span class="fk">Evangelizantium bona. </span><span class="ft"> Pacem super pacem, quia et regnum Dei pax est.</span></p>
  </aside>

  <aside id="FN214">
    <p class="f"><a class="notebackref" href="#RM10_16"><span class="notemark">*</span> 10:16</a> <span class="fk">Isaias enim dicit, </span><span class="ft"> etc. Præscius Deus prædixit infidelitatem Judæorum, sed non fecit; neque præscisset mala eorum, nisi ea haberent. Sic etiam excæcat quod est deserendo, non autem faciendo et hoc meruit voluntas. Si dicitur non possunt Judæi credere quia Isaias prædixit, dico non possunt, quia nolunt. Quod Deus præscivit, prædixit; sed non fecit. Non possunt, dum superbi, dum tales, ut scilicet omnia suis viribus attribuerent, et negarent sibi necessarium esse divinum auxilium ad bene operandum.</span></p>
  </aside>

  <aside id="FN215">
    <p class="f"><a class="notebackref" href="#RM10_17"><span class="notemark">†</span> 10:17</a> <span class="fk">Fides ex, </span><span class="ft"> etc. Etsi Deus intus doceat, tamen præco exterius annuntiat. </span><span class="fk">Per verbum. </span><span class="ft"> Id est per gratiam Christi doctores verbi evangelici nobis mittentis. Nisi enim dicatur aliquid, nec audiri potest nec credi.</span></p>
  </aside>

  <aside id="FN216">
    <p class="f"><a class="notebackref" href="#RM10_18"><span class="notemark">‡</span> 10:18</a> <span class="fk">Et quidem. </span><span class="ft"> Vel equidem, id est certe, et ita inexcusabiles, sicut in Psalmis ostendit David dicens: </span><span class="fk">In omnem terram exivit sonus eorum. </span><span class="ft"> AUG., epist. 80, quæ est ad Hesych. Non hoc tempore Apostoli impletum est, etc., usque ad sic et illud: </span><span class="fk">Testes mihi eritis usque ad ultimum terræ</span><span class="ft"> Act. 1..</span></p>
  </aside>

  <aside id="FN217">
    <p class="f"><a class="notebackref" href="#RM10_19"><span class="notemark">§</span> 10:19</a> <span class="fk">Sed dico: Nunquid Isræl. </span><span class="ft"> Probavit omnes audiisse, et ita Judæos audiisse. Sed quia possent et audisse et non cognovisse, affirmat eos etiam cognovisse. </span><span class="fk">Cognovit. </span><span class="ft"> Isræl dicitur cognovisse doctrinam Evangelii et adventum Christi, quia contradicere non potuit ratione vel auctoritate; sed non vere cognovit, ut menti eorum bene sederet. </span><span class="fk">Ad æmulationem. </span><span class="ft"> Invidia Judæis est, dum gentes eorum Deum suum dicunt, et promissiones et legem eorum et prophetas ad se pertinere. </span><span class="fk">In non gentem. </span><span class="ft"> Gentiles non prius dicebantur gens sancta, quia sine lege erant; vel modo non gens, quia non gentiliter vivunt. </span><span class="fk">In gentem insipientem. </span><span class="ft"> In id est, contra gentem insipientem, id est contra gentiles qui Deum verum non noverant.</span></p>
  </aside>

  <aside id="FN218">
    <p class="f"><a class="notebackref" href="#RM10_21"><span class="notemark">**</span> 10:21</a> <span class="fk">Tota die. </span><span class="ft"> Toto tempore quo cum eis commoratus sum, et mundum illuminavi, opera et affectus ample ostendi Judæis; vel in parte diei totius, in cruce expandi manus meas, etc. </span><span class="fk">Expandi manus. </span><span class="ft"> Quasi dicat: Ampliora ostendi Judæis. Etenim nullum eis beneficium negavit; nam mortuos illorum suscitavit, diversas eorum infirmitates curavit. Ille autem dicitur manus expandere, qui poscentibus beneficia largiter tribuit.</span></p>
  </aside>

  <aside id="FN219">
    <p class="f"><a class="notebackref" href="#RM11_1"><span class="notemark">*</span> 11:1</a> <span class="ft"> Vers. 1</span></p>
  </aside>

  <aside id="FN220">
    <p class="f"><a class="notebackref" href="#RM11_2"><span class="notemark">†</span> 11:2</a> <span class="fk">Præscivit. </span><span class="ft"> Pro prædestinavit, posuit præscivit. Sic enim debet accipi, ut ex sequentibus patet; ideo autem dixit, præscivit, ne iterum Judæi superbiant ex eo quo dixit eos non repulsos, et plebem Dei. AUG. An quisquam dicere audebit Deum non præsciisse quibus esset daturus ut crederent, aut quos daturus esset Filio suo, ut ex eis non perderet quemquam? Quæ utique si præscivit, profecto beneficia sua, quibus nos dignatur liberare, præscivit. Hæc prædestinatio sanctorum nihil aliud est quam præscientia, scilicet et preparatio beneficiorum Dei, quibus certissime liberantur quicunque liberantur. </span><span class="fk">An nescitis. </span><span class="ft"> Quasi dicat: ita reliquias in hoc tempore non repulit Dominus, sed salvavit; sicut tempore Eliæ multos sibi reservavit, cum Elias solus sibi videretur, qui si ignoravit et alios præter se reservatos, non mirum si isti ignorent.</span></p>
  </aside>

  <aside id="FN221">
    <p class="f"><a class="notebackref" href="#RM11_4"><span class="notemark">‡</span> 11:4</a> <span class="fk">Septem millia. </span><span class="ft"> Per septenarium universitas, per millenarium perfectio designatur.</span></p>
  </aside>

  <aside id="FN222">
    <p class="f"><a class="notebackref" href="#RM11_5"><span class="notemark">§</span> 11:5</a> <span class="fk">Sic ergo. </span><span class="ft"> Quasi dicat: Tunc erant multi etsi nesciret Elias. Ergo sic, id est ita latenter; vel sic, id est per eamdem gratiam.</span></p>
  </aside>

  <aside id="FN223">
    <p class="f"><a class="notebackref" href="#RM11_6"><span class="notemark">**</span> 11:6</a> <span class="fk">Alioquin gratia jam non est gratia. </span><span class="ft"> Hoc est, si aliter salvi facti sunt (quod non potest fieri nisi gratia Dei), ergo ipsa gratia jam non erit gratia, sed debitum.</span></p>
  </aside>

  <aside id="FN224">
    <p class="f"><a class="notebackref" href="#RM11_7"><span class="notemark">††</span> 11:7</a> <span class="fk">Quid ergo? </span><span class="ft"> Audito quod reliquiæ salvæ factæ sunt gratia, et non ex operibus, quid ergo dicendum est? </span><span class="fk">Electio autem consecuta est. </span><span class="ft"> Electio gratiæ est, non meritorum. Excæcatio vero meritorum est. Excæcati enim sunt, quia credere noluerunt, sicut illi quia voluerunt, crediderunt. Misericordia igitur et judicium in ipsis voluntatibus facta sunt a Deo, illis vel per misericordiam gratiam apponente, ipsos vero per judicium excæcari permittente. Quicunque enim cum intellexisset credere noluit, id debet consequi quod vult, scilicet ne de cætero possit credere. In voluntate ergo sua adjuti sunt, non immissa malitia, sed deferente gratia; ut quia scientes verum, dicebant esse falsum, de cætero non intelligerent quod verum est. Hoc meretur invidia malæ voluntatis, non ita est de his qui errore hoc agunt.</span></p>
  </aside>

  <aside id="FN225">
    <p class="f"><a class="notebackref" href="#RM11_8"><span class="notemark">‡‡</span> 11:8</a> <span class="fk">Dedit illis spiritum compunctionis. </span><span class="ft"> Malam compunctionem hoc signat, quia sæpe fit ut etiam bonum sit homini molestum, ut Pharisæis doctrina Christi; et sic spiritum compunctionis appellat mentem invidentem, qua inviderunt doctrinæ Christi. </span><span class="fk">Usque in hodiernum diem. </span><span class="ft"> Id est, quandiu poterit dici hodiernus dies, id est usque in præsentem diem, omnium ad quos hoc scriptum perveniet.</span></p>
  </aside>

  <aside id="FN226">
    <p class="f"><a class="notebackref" href="#RM11_9"><span class="notemark">§§</span> 11:9</a> <span class="fk">Mensa. </span><span class="ft"> Id est Scriptura: </span><span class="fk">eorum, </span><span class="ft"> id est quæ ipsis primo oblata est, et </span><span class="fk">coram ipsis</span><span class="ft"> posita, quia in ejus carnalibus observationibus delectantur; vel, </span><span class="fk">coram eis, </span><span class="ft"> quia si rationem vellent attendere, possent intelligere. </span><span class="fk">In laqueum, </span><span class="ft"> etc. Sicut seipsos acetum mihi obtulerunt, sic fiat ipsis iniquitas laqueus, quia iniquitatem noverunt, et in ea perstiterunt. </span><span class="fk">In laqueum, </span><span class="ft"> etc. Scriptura quæ intelligentibus est panis, illaqueat dum male intelligitur et pro ea prædicatio Christi respuitur. Item Scriptura legis fuit causa captivitatis, dum zelo ejus Christum occiderunt, et in illa captivitate fuit causa eis scandali et opprobrii, et post erit causa æternæ damnationis, quæ specialiter retributio Dei dicitur.</span></p>
  </aside>

  <aside id="FN227">
    <p class="f"><a class="notebackref" href="#RM11_10"><span class="notemark">***</span> 11:10</a> <span class="fk">Obscurentur oculi. </span><span class="ft"> Quia sine causa non viderunt, fiat eis non videre. </span><span class="fk">Obscurentur oculi. </span><span class="ft"> Hæc verba non optantis voto, sed prædicentis officio dicuntur.</span></p>
  </aside>

  <aside id="FN228">
    <p class="f"><a class="notebackref" href="#RM11_11"><span class="notemark">†††</span> 11:11</a> <span class="fk">Dico ergo, Nunquid. </span><span class="ft"> Quia dico excæcatos auctoritate prophetarum, putatis quod irrecuperabiliter et sine utilitate ceciderunt? quasi dicat, non. Sed casus eorum prodest, et possunt restitui, ne quis eos despiciat. </span><span class="fk">Nunquid sic offenderunt, ut caderent? </span><span class="ft"> AUG. Hoc non ideo dicit quia non ceciderunt, etc., usque ad sed magis caveant ne dum superbiunt, cadant. </span><span class="fk">Salus. </span><span class="ft"> Dum divisi per mundum in testimonium sunt non fictas de Christo esse prophetias. </span><span class="fk">Ut illos æmulentur. </span><span class="ft"> Potest sic accipi: ut Judæi imitentur gentiles in bono. Hoc sæpe factum est, et plenius fiet in fine sæculi, quando Judæi Christianos sequentur in fine Christi. Tunc enim manus Moysi revocabitur in sinum, tunc Moyses noster revertetur ad matrem et ad fratres. Potest etiam intelligi, ut gentes Judæos æmulentur, id est credant, sicut et ipsi credebant. Velut gentes Dei æmulatione circa opera Judæorum mala moveantur.</span></p>
  </aside>

  <aside id="FN229">
    <p class="f"><a class="notebackref" href="#RM11_12"><span class="notemark">‡‡‡</span> 11:12</a> <span class="fk">Quod si, </span><span class="ft"> etc. Quasi dicat: Dixi delictum Judæorum prodesse; quod si est, tunc magis conversio eorum proderit. </span><span class="fk">Quanto magis. </span><span class="ft"> Id est, si malum eorum vertit Deus in bonum, id est in divitias mundi, multo magis bonum eorum, cum in fine plenitudo eorum conversa ditabit gentes doctrina et exemplo. In quo ostendit nec inutilem, nec irrecuperabilem casum eorum.</span></p>
  </aside>

  <aside id="FN230">
    <p class="f"><a class="notebackref" href="#RM11_13"><span class="notemark">§§§</span> 11:13</a> <span class="fk">Quandiu. </span><span class="ft"> ANSELM. Etsi apostolus sim gentium, tamen honorificabo ministerium superaddendo ultra hoc quod debeo, ut etiam de Judæis laborem tentans; si hac non succedit via, aggrediar alia, quod non facerem, si de salute eorum desperarem. CHRYS. Rursus mala suspicione seipsum liberare satagit. Videtur autem eos quidem qui ex gentibus erant, objurgare, mentesque illorum humiliare; sensim tamen Judæum vellicat.</span></p>
  </aside>

  <aside id="FN231">
    <p class="f"><a class="notebackref" href="#RM11_16"><span class="notemark">*</span> 11:16</a> <span class="fk">Quod si delibatio. </span><span class="ft"> Dixi quod assumptio eorum erit multum utilis; quam ne dicatis gentiles non posse fieri, quasi totum genus sit repudiatum, dico quod si delibatio, id est pauci de illis assumpti, ut apostoli et alii discipuli sunt sancti. </span><span class="fk">Et massa. </span><span class="ft"> Id est, genus potest sanctificari. </span><span class="fk">Et si radix. </span><span class="ft"> Id est patriarchæ, a quibus contrahunt sancti humorem fidei. </span><span class="fk">Et rami. </span><span class="ft"> Qui de eorum genere excreverunt in eorum fide fundati.</span></p>
  </aside>

  <aside id="FN232">
    <p class="f"><a class="notebackref" href="#RM11_17"><span class="notemark">†</span> 11:17</a> <span class="fk">Cum oleaster esses, insertus, </span><span class="ft"> etc. ANSELM. Videamus quemadmodum et ipse Dominus prænuntiet insertionem oleastri et fractionem ramorum, etc., usque ad quod Dominus prædixit faciendum </span><span class="fk">Socius. </span><span class="ft"> In spe promissionis: hoc contra morem. Bona enim arbor in non bonam inseri solet, hic non bona in bonam.</span></p>
  </aside>

  <aside id="FN233">
    <p class="f"><a class="notebackref" href="#RM11_18"><span class="notemark">‡</span> 11:18</a> <span class="fk">Noli gloriari, </span><span class="ft"> etc. ANSELM. Gentes jam in Christum credentes erigebant se contra Judæos, quia crucifixerant Christum, cum et de ipsis veniret alius paries ad angularem lapidem, et ideo reprimit illas Apostolus. </span><span class="fk">Noli, </span><span class="ft"> inquiens, </span><span class="fk">gloriari, </span><span class="ft"> etc., id est, non es stabilis si illos per quos stas destruis.</span></p>
  </aside>

  <aside id="FN234">
    <p class="f"><a class="notebackref" href="#RM11_19"><span class="notemark">§</span> 11:19</a> <span class="fk">Dicis ergo fracti. </span><span class="ft"> Quasi dicat: si non contra stantes, tamen contra eos licet gloriari, qui causa insertionis meæ repulsi sunt; quod removet Apostolus, ita: Bene dicis, quia verum est quod fracti sunt propter incredulitatem; tu stas fide, id est non merito tuo, sed gratia Dei; et ideo noli superbire, ne et tu frangaris per superbiam, ut illi per incredulitatem. Non es stabilis, si per quos stas destruis. Facile decipitur, qui alienis malis gaudet.</span></p>
  </aside>

  <aside id="FN235">
    <p class="f"><a class="notebackref" href="#RM11_20"><span class="notemark">**</span> 11:20</a> <span class="fk">Fide stas. </span><span class="ft"> Dei est beneficium quod tu stas, non tuum meritum. </span><span class="fk">Sed time. </span><span class="ft"> Ne tantæ gratiæ beneficium amittas, et in supplicium incidas. Castus enim timor est cum cavet anima ne Deus illam desertus deserat.</span></p>
  </aside>

  <aside id="FN236">
    <p class="f"><a class="notebackref" href="#RM11_22"><span class="notemark">††</span> 11:22</a> <span class="fk">Si permanseris in bonitate. </span><span class="ft"> Si digna Dei benignitate operatus fueris, neque enim tibi sola fide opus est. </span><span class="fk">Severitatem autem Dei. </span><span class="ft"> Quod eis non pepercerit, eo quod patrum virtute indignos ipsos invenerit.</span></p>
  </aside>

  <aside id="FN237">
    <p class="f"><a class="notebackref" href="#RM11_24"><span class="notemark">‡‡</span> 11:24</a> <span class="fk">Contra naturam. </span><span class="ft"> Dicitur id contra naturam quod est contra consuetudinem naturæ, ut si surculus fructum radicis ferat. Deus tamen nihil contra naturam facit, quia id est natura quod facit. </span><span class="fk">Olivam. </span><span class="ft"> Per olivam intelligitur hic fides Patrum.</span></p>
  </aside>

  <aside id="FN238">
    <p class="f"><a class="notebackref" href="#RM11_25"><span class="notemark">§§</span> 11:25</a> <span class="fk">Nolo enim vos ignorare, </span><span class="ft"> etc. AUG. Legis defensores, legis tractatores, legis doctores, legis intellectores, auctorem legis crucifixerunt. O cæcitas! Ipsa est quæ ex parte cecidit in Isræl, ut crucifigeretur Christus, et plenitudo gentium intraret.</span></p>
  </aside>

  <aside id="FN239">
    <p class="f"><a class="notebackref" href="#RM11_26"><span class="notemark">***</span> 11:26</a> <span class="fk">Impietatem. </span><span class="ft"> Id est infidelitatem, vel legalis observantiæ cultum. Cultus enim Judæorum ab adventu Christi cognito est impietas.</span></p>
  </aside>

  <aside id="FN240">
    <p class="f"><a class="notebackref" href="#RM11_27"><span class="notemark">†††</span> 11:27</a> <span class="fk">Abstulero. </span><span class="ft"> Hoc erit in fine quando prædicatione Eliæ et Enoch convertentur Judæi, unde per Malachiam: </span><span class="fk">Mittam vobis Eliam Thesbitem qui convertet corda patrum ad filios, et corda filiorum ad patrem</span><span class="ft"> Mal. 4.; ut intelligant filii ut patres, id est ut prophetæ intellexerunt.</span></p>
  </aside>

  <aside id="FN241">
    <p class="f"><a class="notebackref" href="#RM11_28"><span class="notemark">‡‡‡</span> 11:28</a> <span class="ft"> AUG. </span><span class="fk">Secundum Evangelium, </span><span class="ft"> etc. Vel ita: tunc converterentur; sed modo inimici quidem sunt Christi, et quidem nostri. Iterum ex se, ex suo scilicet vitio. Sed hoc est secundum Evangelium et propter vos, id est ad profectum Evangelii et vestrum. </span><span class="fk">Inimici propter. </span><span class="ft"> Ostendit hoc ex Dei dispositione provenire. Ex se enim possunt inimicari, quod proficit Evangelio, Deo utente malis ad bonum, ut cum faciant contra voluntatem Dei impleatur voluntas Dei sapienter omnia disponens. </span><span class="fk">Propter patres. </span><span class="ft"> Electi sunt dilecti propter patres, quibus hæc promissa sunt; quia non sunt vocati ea vocatione qua multi non præsciti, qui tamen pereunt, de qua dictum est: </span><span class="fk">Multi sunt vocati, pauci vero electi</span><span class="ft"> Marc. 20.; sed ea qua vocantur electi, quæ est sine mutatione: quia qui audit a Patre venit ad Filium, qui non perdit quidquam de omni dato; quisquis vero perit, non inde fuit; unde: </span><span class="fk">A nobis exierunt, sed ex nobis non fuerunt</span><span class="ft"> I Joan. 2.. </span><span class="fk">Secundum electionem et propter patres</span><span class="ft"> Aug., lib. de Prædest. sanc., c. 16. Sunt salvandi: quia </span><span class="fk">dona, </span><span class="ft"> id est promissiones, etc., usque ad quia eos dolore non vident.</span></p>
  </aside>

  <aside id="FN242">
    <p class="f"><a class="notebackref" href="#RM11_30"><span class="notemark">§§§</span> 11:30</a> <span class="fk">Sicut enim. </span><span class="ft"> Id est qua ratione vos olim permisit Deus non credere, scilicet ne causam superbiendi haberetis postea conversi.</span></p>
  </aside>

  <aside id="FN243">
    <p class="f"><a class="notebackref" href="#RM11_31"><span class="notemark">*</span> 11:31</a> <span class="fk">Ut et ipsi. </span><span class="ft"> Experti non per legem esse salutem, sed per gratiam: ut et sic per humilitatem consequentur misericordiam.</span></p>
  </aside>

  <aside id="FN244">
    <p class="f"><a class="notebackref" href="#RM11_32"><span class="notemark">†</span> 11:32</a> <span class="fk">Conclusit. </span><span class="ft"> Id est permisit concludi. Hic videtur aliquo modo mysterium exponere. </span><span class="fk">Conclusit enim Deus omnia in infideli, </span><span class="ft"> ut de amaritudine infidelitatis suæ pœnitendo confusi, ad dulcedinem misericordiæ Dei credendo conversi, humiliores permanerent, ut et gratia muneris esset gratissima, et clamarent: </span><span class="fk">Quam magna multitudo dulcedinis tuæ, Domine</span><span class="ft"> Psal. 30. </span><span class="fk">Omnium. </span><span class="ft"> Id est Judæorum et gentium, non quod nullum damnaturus sit, quod quidam falso opinati sunt.</span></p>
  </aside>

  <aside id="FN245">
    <p class="f"><a class="notebackref" href="#RM11_33"><span class="notemark">‡</span> 11:33</a> <span class="fk">O altitudo, </span><span class="ft"> etc. Præmiserat sententiam miræ profunditatis, cujus profunditatis veluti horrore perculsus, exclamat </span><span class="fk">o altitudo, </span><span class="ft"> etc. Valde enim parvum sensum habemus ad discutiendam justitiam judiciorum Dei, ad discutiendam gratiam gratuitam nullis meritis præcedentibus redditam. Nec tam movet nos, quod gratia præstatur indignis, quam quod æque indignis aliis denegatur. AUG., lib. de Spirit, et lit., c. 36 in fine. Scio quod sicut impossibilitas, et ita iniquitas non est apud Deum, etc., usque ad ut prius permitteret eos concludi in infidelitate. ID. Aliquando filiis infidelium præstatur Dei gratia, etc., usque ad et si non in hac vita, certe in altera, etc. </span><span class="fk">Viæ ejus. </span><span class="ft"> Id est impletiones dispositionis, quia nec in exhibitione potest cognosci quod disposuit. </span><span class="fk">Consiliarius. </span><span class="ft"> Patris consiliarius est unigenitus Filius ejus, qui et Angelus magni consilii appellatur. Sed ex hominibus et angelis nullus fuit ei consiliarius.</span></p>
  </aside>

  <aside id="FN246">
    <p class="f"><a class="notebackref" href="#RM11_35"><span class="notemark">§</span> 11:35</a> <span class="fk">Aut quis prior. </span><span class="ft"> Etsi judicia Dei non possumus scire, saltem hoc constat quod ex sola gratia dat bona, et non ex præcedenti merito. AUG. Deus debitor factus est, non aliquid a nobis accipiendo, etc., usque ad et hoc tu fecisti qui laborantes juvisti, etc.</span></p>
  </aside>

  <aside id="FN247">
    <p class="f"><a class="notebackref" href="#RM11_36"><span class="notemark">**</span> 11:36</a> <span class="fk">Quoniam ex ipso, </span><span class="ft"> etc. </span><span class="fk">Ex, per, in, </span><span class="ft"> distinctionem personarum indicant; ipse vero idem pronomen repetitum, identitatem substantiæ; et quia talis ipsi gloria, non justis ipsis. AUG., lib. de Natura boni, cap. 27, Ex ipso. Non de ipso sunt omnia, etc., usque ad singula horum trium referri ad singulos voluit. </span><span class="fk">Omnia. </span><span class="ft"> Cum audivimus </span><span class="fk">omnia esse ex Deo, </span><span class="ft"> omnes utique naturas intelligere debemus, et omnia quæ naturaliter sunt; neque enim ex ipso sunt peccata quæ naturam vitiant, quæ ex voluntate peccantium nascuntur.</span></p>
  </aside>

  <aside id="FN248">
    <p class="f"><a class="notebackref" href="#RM12_1"><span class="notemark">*</span> 12:1</a> <span class="fk">Obsecro vos. </span><span class="ft"> Hucusque satis utramque partem humiliavit, et gloriam de priori statu annulavit, modo quasi finito negotio deinceps ad moralitatem tendit. </span><span class="fk">Obsecro vos. </span><span class="ft"> Hucusque ne alter adversus alterum superbiret; hinc ut alter de alterius utilitate laboret. </span><span class="fk">Obsecro per, </span><span class="ft"> etc. Id est per apostolatum misericorditer a Deo mihi commissum, vel misericordiam a Deo vobis factam et exhibitam. </span><span class="fk">Hostiam, </span><span class="ft"> etc. AUG., lib. 10, de Civit., cap. 6. Verum sacrificium est omne opus quod agitur, etc, usque ad adjungit dicens: </span><span class="fk">Sed reformamini in novitate mentis vestræ, </span><span class="ft"> etc.</span></p>
  </aside>

  <aside id="FN249">
    <p class="f"><a class="notebackref" href="#RM12_2"><span class="notemark">†</span> 12:2</a> <span class="fk">Nolite conformari. </span><span class="ft"> Generalis prohibitio. </span><span class="fk">Sed reformamini. </span><span class="ft"> Regularis jussio. Ibi continentia, hic justitia. Illud pertinet ad non concupiscere, hoc ad diligere; illud ad declinandum a malo, hoc ad faciendum bonum. Non concupiscendo enim vetustate exspoliamur, et diligendo novitate induimur. </span><span class="fk">Reformamini. </span><span class="ft"> Quia in Adam partim amissa est imago Dei, ut incipiat ab illo reformari a quo formata est. Non enim reformare seipsam potest sicut potuit deformare.</span></p>
  </aside>

  <aside id="FN250">
    <p class="f"><a class="notebackref" href="#RM12_3"><span class="notemark">‡</span> 12:3</a> <span class="fk">Dico enim. </span><span class="ft"> Hoc est sacrificium Christianorum, ut multi unum corpus sint in Christo. Hoc enim in Sacramento altaris fidelibus voto demonstratur Ecclesiæ, quæ in ea re quam offert, significatur. Sicut enim panis ex multis granis conficitur, ita ex multis fidelium membris sancta constat Ecclesia, qui Creatoris sui participatione congaudent; cujus munere sancti sunt et unum, quod et in sequenti ostenditur, ubi ait: </span><span class="fk">Multi unum corpus sumus in Christo</span><span class="ft"> I Cor. 10.. Quod non potest fieri, nisi sapiant ad sobrietatem, quod hic præcipitur. </span><span class="fk">Sapere ad sobrietatem. </span><span class="ft"> Id est, quod, justitiæ terminos non egrediatur quod nobis solum utile sit, et nulli obsit. </span><span class="fk">Mensuram fidei. </span><span class="ft"> Secundum fidem quam mensurate partitur Deus, hæc est fides per charitatem operans sine qua nulla cujusquam existimanda sunt opera. Christo non ad mensuram datus est spiritus, sed cæteris omnibus datur et datus additur; unde Joannes de Christo ait: </span><span class="fk">Non enim ad mensuram dat Deus Spiritum, </span><span class="ft"> cæteris dividitur, non quidem Spiritus, sed dona ejus.</span></p>
  </aside>

  <aside id="FN251">
    <p class="f"><a class="notebackref" href="#RM12_4"><span class="notemark">§</span> 12:4</a> <span class="fk">Sicut enim in uno. </span><span class="ft"> AUG. Nemo poterit esse justus, quandiu fuerit ab unitate hujus corporis separatus, etc., usque ad sed bene utendi pietate possideant.</span></p>
  </aside>

  <aside id="FN252">
    <p class="f"><a class="notebackref" href="#RM12_5"><span class="notemark">**</span> 12:5</a> <span class="fk">Singuli autem alter alterius membra, habentes, </span><span class="ft"> etc. Ad hoc habentes bona differentia. Vel singuli sumus membra, igitur in differentibus donis hoc agatur; quæ autem sunt illæ gratiæ ex quarum diversitate dicimur membra, et qualiter in illis, nobis invicem subservire debeamus, aperit dicens: </span><span class="fk">Sive prophetiam secundum rationem fidei, sive ministerium, </span><span class="ft"> etc. Habentes, simus membra aliorum, ut illis prophetemus. Habentes dico </span><span class="fk">secundum rationem fidei, </span><span class="ft"> quia prout exigit fides eorum, vel auditorum prophetia datur. Nota quod in enumeratione gratiarum a prophetia incipit, quia prima probatio quod fides nostra sit rationabilis, est quod credentes accepto Spiritu prophetabant.</span></p>
  </aside>

  <aside id="FN253">
    <p class="f"><a class="notebackref" href="#RM12_8"><span class="notemark">††</span> 12:8</a> <span class="fk">Qui miseretur. </span><span class="ft"> Hæc miseratio est quotidiana medicina quotidianis vulneribus etsi levioribus; tamen </span><span class="fk">judicium sine misericordia fiet ei qui non facit misericordiam</span><span class="ft"> Jac. 2., et hoc utique justum est ut dimittatur dimittenti et detur danti. Quisquis vero quasi nimis justus et securus judicium exspectat sine misericordia, sibi iram provocat. Misericordia hæc multiplex est, scilicet peccanti ignoscere, oppresso subvenire, etc.; et ideo subdit de misericordia ponendo unum ejus membrum cum præmissum sit aliud membrum, ubi autem </span><span class="fk">qui tribuit, in simplicitate. </span><span class="ft"> Simplicitas excludit hypocrisim, hilaritas gaudium ostendit, et fretum spe futuri.</span></p>
  </aside>

  <aside id="FN254">
    <p class="f"><a class="notebackref" href="#RM12_11"><span class="notemark">‡‡</span> 12:11</a> <span class="fk">Non pigri. </span><span class="ft"> Maledictus est qui facit opus Dei negligenter, piger sine spe est in conversatione divina. Et ideo ut frigus pigritiæ pellatur, </span><span class="fk">Sitis ferventes, </span><span class="ft"> etc. </span><span class="fk">Spiritu ferventes. </span><span class="ft"> THEOD. Spiritum, gratiam appellavit, etc., usque ad hoc enim dixit. </span><span class="fk">Orationi instantes. </span><span class="ft"> Id est, assidue hoc facientes. </span><span class="fk">Domino servientes, </span><span class="ft"> etc. Quasi dicat: Quamvis dixerim ut spiritu ferventes sitis, non tamen passim et importune verba Dei ingeratis, sed temporis opportunitate sitis ferventes, ut aptis locis, personis et tempore verba fidei loquamini. </span><span class="fk">Ferventes. </span><span class="ft"> Spiritus ignis est quo fervet charitas, unde Dominus ait: </span><span class="fk">Ignem veni mittere in terram, et quid volo, nisi ardeat? </span><span class="ft"> Luc. 12.</span></p>
  </aside>

  <aside id="FN255">
    <p class="f"><a class="notebackref" href="#RM12_12"><span class="notemark">§§</span> 12:12</a> <span class="fk">Spe gaudentes. </span><span class="ft"> Certi de futuris gaudent, et ideo patientes in tribulatione.</span></p>
  </aside>

  <aside id="FN256">
    <p class="f"><a class="notebackref" href="#RM12_16"><span class="notemark">***</span> 12:16</a> <span class="fk">Consentientes. </span><span class="ft"> Quod non fit ore tantum, quia tunc est vera humilitas, si non est in sola lingua, ne præsumentes de se non condoleant aliis, sed exprobrent.</span></p>
  </aside>

  <aside id="FN257">
    <p class="f"><a class="notebackref" href="#RM12_19"><span class="notemark">†††</span> 12:19</a> <span class="fk">Date locum. </span><span class="ft"> Non præcipit ut vindicari nolint sancti a Deo, quod in Apocalypsi clamant sancti, non quidem propter exsaturandum odium, sed quia scriptum est: </span><span class="fk">Lætabitur justus, cum viderit vindictam. </span><span class="ft"> Præcipit autem, ut ipsi se non vindicantes dent locum iræ Dei qui dicit: </span><span class="fk">Mihi vindictam, et ego retribuam. </span><span class="ft"> Si ergo vult bonus, ut Deus inimicum puniat, non est hoc reddere malum pro malo. Cum ergo homo justus et homo malus de inimicis suis a Deo velit vindicari, in quo discernuntur? Bonus magis cupit corrigi inimicum quam puniri, et cum Deus punit non delectatur de pœna inimici, sed hoc ei placet quod et Domino, quia eum diligit, et Deus est quem sequitur in hoc: </span><span class="fk">Qui pluit super justos et injustos</span><span class="ft"> Prov. 25.; et tamen etiam in hoc sæculo asperius pertinaces corripit et in fine damnabit, cui proinde reservanda est vindicta. Ille dat locum iræ adversarii, qui permittit adversarium facere quod vult.</span></p>
  </aside>

  <aside id="FN258">
    <p class="f"><a class="notebackref" href="#RM12_20"><span class="notemark">‡‡‡</span> 12:20</a> <span class="fk">Sed si esurierit. </span><span class="ft"> Nota insolentiam, </span><span class="fk">sed, </span><span class="ft"> conjunctionis. Ita enim prosequendum est, quasi non interposita utraque sit conjunctio. Vel etiam ita potest legi, ut neutra superfluat conjunctio, quasi dicat, non solum non defendatis vos, sed si, etc.</span></p>
  </aside>

  <aside id="FN259">
    <p class="f"><a class="notebackref" href="#RM13_1"><span class="notemark">*</span> 13:1</a> <span class="fk">Omnis anima. </span><span class="ft"> AUG. Expositio prop. 720 ex epist. ad Rom. Quod ait Apostolus hic rectissime admonet, etc., usque ad tamen omnis homo subditus sit superiori se. </span><span class="fk">Non est enim potestas. </span><span class="ft"> Potestas est a Deo; sed quæ a Deo sunt, ordinata sunt; ergo potestas est ordinata. Itaque qui resistit potestati, Dei ordinationi resistit, de bona potestate patet, quod eam perfecit Deus. Rationabiliter de mala videri potest, dum et boni per eam purgantur, et mali damnantur, et ipsa in deterius præcipitatur. Et scias, quod nomine potestatis interdum accipitur potestas ipsa, quæ datur alicui a Deo, aliquando ipse homo habens potestatem; quod diligens lector distinguat. </span><span class="fk">Quæ autem sunt, a Deo ordinata sunt. </span><span class="ft"> Id est, rationabiliter a Deo disposita, unde: </span><span class="fk">Deus potentes non abjicit, cum et ipse potens sit</span><span class="ft"> Job. 36.. GREG. Deum quippe imitari desiderat, qui fastigium potentiæ, etc., usque ad quia nequaquam justa potentia, sed actio prava damnatur.</span></p>
  </aside>

  <aside id="FN260">
    <p class="f"><a class="notebackref" href="#RM13_2"><span class="notemark">†</span> 13:2</a> <span class="fk">Qui autem resistit. </span><span class="ft"> AUG. Quid si jubeat quod nonlicet? hic sane contemnet potestatem, timendo potestatem majorem; ergo si aliud imperator, et aliud Deus jubeat, cor tempto illo obtemperandum est Deo.</span></p>
  </aside>

  <aside id="FN261">
    <p class="f"><a class="notebackref" href="#RM13_3"><span class="notemark">‡</span> 13:3</a> <span class="fk">Principes. </span><span class="ft"> Dicit illos esse principes Apostolus, qui propter corrigendam vitam et prohibenda adversa creantur, Dei habentes imaginem, ut sub uno cæteri sint. </span><span class="fk">Non sunt timore boni, </span><span class="ft"> etc. Si bonus est princeps, bene operantem non punit, sed diligit. Sin malus, non nocet bono, sed purgat eum. Malus ergo subditus debet timere, quia instituti sunt principes ut mala puniant. </span><span class="fk">Habebis laudem ex illa. </span><span class="ft"> Si justa est, ipsa laudante; si iniqua, ipsa tibi laudis occasionem præbente.</span></p>
  </aside>

  <aside id="FN262">
    <p class="f"><a class="notebackref" href="#RM13_4"><span class="notemark">§</span> 13:4</a> <span class="fk">Dei enim minister. </span><span class="ft"> Ideo dati sunt rectores, ne mala fiant. </span><span class="fk">Vindex in iram. </span><span class="ft"> Id est, propter iram Dei vindicandam, vel vindex in iram Dei ostendendam; quia hæc punitio indicat persistentes in malo gravius puniendos.</span></p>
  </aside>

  <aside id="FN263">
    <p class="f"><a class="notebackref" href="#RM13_6"><span class="notemark">**</span> 13:6</a> <span class="fk">Ideo enim. </span><span class="ft"> Subditi esse debetis, quia etiam ideo, id est propter ostendendam subjectionem, præstatis tributa, quod est signum subjectionis. Non ait, solvitis, sed præstatis, quasi reddituris; quia reddunt dum pugnant pro patria, et dum agunt judicia, vos præstatis servientes Deo. Per hoc enim, quod illi tributa datis, Deo servitis, quia ministri Dei sunt. Vel præstatis tributa, quia ministri Dei sunt, ut boni laudentur, mali puniantur.</span></p>
  </aside>

  <aside id="FN264">
    <p class="f"><a class="notebackref" href="#RM13_7"><span class="notemark">††</span> 13:7</a> <span class="fk">Tributum. </span><span class="ft"> Vel tributum quod dominis solvitur. Vectigal quod ad domum domini vehitur.</span></p>
  </aside>

  <aside id="FN265">
    <p class="f"><a class="notebackref" href="#RM13_8"><span class="notemark">‡‡</span> 13:8</a> <span class="fk">Nemini quidquam. </span><span class="ft"> Pax ad omnes, dilectio inter fratres. Aliter enim vere fratres non sunt. </span><span class="fk">Diligatis. </span><span class="ft"> Mentio fit hic de charitate, quia valet ad hanc humilitatem. Sola enim charitas est, quæ etiam reddita semper retinet debitorem. Redditur enim cum impenditur, debetur autem etiam si reddita fuerit, quia nullum est tempus quo impendenda non sit. Nec cum redditur, amittitur, sed potius reddendo multiplicatur; habendo enim redditur, non carendo, ut pecunia quæ reddi non potest, nisi habeatur; nec haberi, nisi reddatur, imo cum redditur ab homine, crescit in homine; et tanto major acquiritur, quanto pluribus redditur. </span><span class="fk">Diligit proximum. </span><span class="ft"> Cum duo præcepta sint charitatis, pro utroque unum sæpe ponitur, quia nec Deus sine proximo, nec sine Deo proximus diligitur vel potest diligi. Dilectio proximi in factis apparet, dilectio Dei amplius latet, et ideo hanc specialius ponit, de qua Dominus ait: </span><span class="fk">Mandatum novum do vobis, ut diligatis invicem, </span><span class="ft"> ubi illud mandatum majus dilectionis Dei videtur esse prætermissum. Sed bene intelligentibus utrumque invenitur in singulis; quia qui diligit Deum, nec potest eum contemnere quem Deus præcipit diligi, et qui sancte ac spiritualiter diligit proximum, quid in illo diligit nisi Deum? </span><span class="fk">Proximum, legem implevit. </span><span class="ft"> Omnem hominem intelligi oportet per proximum, quia nemo est, cum quo sit operandum malum. Qui ergo amat homines, aut quia justi sunt, aut ut justi sint amare debet. Sic enim et seipsum amare debet, scilicet, vel quia justus est, vel ut justus sit. Qui enim aliter se diligit, injuste se diligit, quia ad hoc se diligit ut sit injustus, ad hoc ergo ut sit malus: ergo jam se non diligit; qui enim diligit iniquitatem, odit animam suam.</span></p>
  </aside>

  <aside id="FN266">
    <p class="f"><a class="notebackref" href="#RM13_11"><span class="notemark">§§</span> 13:11</a> <span class="fk">Et hoc scientes. </span><span class="ft"> Scilicet quia hora est, vel sicut quidam libri habent: hoc tempus, scilicet gratiæ, scientes. Jam ex quo dilectionem habuimus; est hora, id est opportunitas, sed brevis. </span><span class="fk">Somno surgere. </span><span class="ft"> Somnus est negligentia vel ignorantia. </span><span class="fk">Nunc enim. </span><span class="ft"> Causæ interpositæ, quare surgere debeamus. </span><span class="fk">Propior est. </span><span class="ft"> Bene operans vicinus est æternæ vitæ. Baptismus enim est ad veniam, vita bona ad coronam. Vel </span><span class="fk">propior, </span><span class="ft"> quia plus morti proximi sumus.</span></p>
  </aside>

  <aside id="FN267">
    <p class="f"><a class="notebackref" href="#RM13_12"><span class="notemark">***</span> 13:12</a> <span class="fk">Nox præcessit. </span><span class="ft"> Item quare surgere debent ostenditur: quia </span><span class="fk">nox</span><span class="ft"> infidelitatis et ignorantiæ </span><span class="fk">præcessit, </span><span class="ft"> id est fuit; sed modo non est cujus memoria monet, ut caveatis. </span><span class="fk">Dies autem, </span><span class="ft"> id est æterna beatitudo, </span><span class="fk">appropinquavit, </span><span class="ft"> dum peccata remissa, dum estis justi per gratiam. </span><span class="fk">Nox</span><span class="ft"> vetus homo, qui in baptismo præteriit; </span><span class="fk">Dies, </span><span class="ft"> sol justitiæ Christus, cujus luce veritatem didicerunt, ut sciant quid agendum sit. </span><span class="fk">Opera tenebrarum. </span><span class="ft"> Opera mala, quæ ex tenebris ignorantiæ venerunt, vel tenebras amant, et ad tenebras ducunt</span></p>
  </aside>

  <aside id="FN268">
    <p class="f"><a class="notebackref" href="#RM13_13"><span class="notemark">†††</span> 13:13</a> <span class="fk">Non in comessationibus. </span><span class="ft"> Nota in his Romanos tangi; et ideo non est eis jus gloriandi. AUG. Horum autem morborum superbia est mater, et humanæ mentis aviditas, quæ etiam hypocrisim sæpe generat; huic non resistitur, nisi crebris divinorum librorum testimoniis incutiatur timor et charitas.</span></p>
  </aside>

  <aside id="FN269">
    <p class="f"><a class="notebackref" href="#RM14_1"><span class="notemark">*</span> 14:1</a> <span class="fk">Infirmum autem. </span><span class="ft"> Perfectæ fidei est nullum cibum discernere, vel immundum putare, quia </span><span class="fk">omnia munda mundis. </span><span class="ft"> Sed quidam infirmi censebant a quibusdam abstinendum, et ita inter Romanos contentio; unde præcipit tales assumere, non abjicere, sed patiendo exemplo et verbo ad fidem erigere. Et si incognitum est quo quis animo faciat, non inde disceptare. </span><span class="fk">Non in disceptationibus. </span><span class="ft"> Non est damnandus cujus cogitatio non est aperta, vel de quo nescimus qualis post sit futurus.</span></p>
  </aside>

  <aside id="FN270">
    <p class="f"><a class="notebackref" href="#RM14_2"><span class="notemark">†</span> 14:2</a> <span class="fk">Infirmus. </span><span class="ft"> Ille est infirmus qui cibos discernit, putans alios mundos, alios immundos, eo quod Judæi prohibiti sunt edere, hunc autem suo judicio relinquendum dicit, ne cum scrupulo edat. Vel, licet sit perfecta fides, quæ omnia licere credit, tamen infirmus et pronus ad casum, qui facile impetu libidinis sternitur, edat olus, id est tenues et aridos cibos, qui non sunt fomentum vitiorum, et abstineat ab illis quibus libido excitatur. Crassitudo enim carnium et deliciosæ epulæ provocant corpus ad libidinem.</span></p>
  </aside>

  <aside id="FN271">
    <p class="f"><a class="notebackref" href="#RM14_3"><span class="notemark">‡</span> 14:3</a> <span class="fk">Is qui manducat. </span><span class="ft"> Supra præcepit non disceptare de cogitationibus aliorum, hic præcipit non spernere. </span><span class="fk">Non judicet. </span><span class="ft"> AUG., lib. II de Ser. Dom. in monte. De manifestis judicandum, non de ocultis, etc., usque ad quicunque humani cibi indifferenter sumi.</span></p>
  </aside>

  <aside id="FN272">
    <p class="f"><a class="notebackref" href="#RM14_4"><span class="notemark">§</span> 14:4</a> <span class="fk">Domino suo stat. </span><span class="ft"> De incognito corde alieni servi tu non habes judicare, sed suus Dominus ad cujus honorem stat, qui stat; ad quem pertinet et casus cadentis, qui potest erigere vel judicare. </span><span class="fk">Stat, aut cadit, </span><span class="ft"> ideo dicit: quia ambiguum est, forsan stat, qui putatur cadere. </span><span class="fk">Stat aut cadit. </span><span class="ft"> Per hoc ostendit se nescire quo animo ille se agat in dubiis. </span><span class="fk">Stabit autem. </span><span class="ft"> Hic innuit, quod ambigua debemus in meliorem partem vertere, et plus salutem quam mortem reorum optare, et in futuro spem boni habere, etsi aliter sit in præsenti. </span><span class="fk">Stabit autem. </span><span class="ft"> Quia neque si edit, reus est; neque si non edit, si tamen devotione hoc agit.</span></p>
  </aside>

  <aside id="FN273">
    <p class="f"><a class="notebackref" href="#RM14_5"><span class="notemark">**</span> 14:5</a> <span class="fk">Nam alius. </span><span class="ft"> Supra dixit, quod alii omnia manducant, alii non omnia; de generibus ciborum agens hoc dicit, quod alii omni tempore, alii aliquo certo tempore abstinent, et utrumque recte fieri posse dicit. </span><span class="fk">In suo sensu. </span><span class="ft"> Id est in suo consilio dimittatur ne scandalum passus a charitate, quæ est mater omnium virtutum, recedat.</span></p>
  </aside>

  <aside id="FN274">
    <p class="f"><a class="notebackref" href="#RM14_6"><span class="notemark">††</span> 14:6</a> <span class="fk">Qui sapit. </span><span class="ft"> In suo sensu dico, ut abundans: quia qui sapit diem, vel omnem, vel diem interpositum, Domino sapit. </span><span class="fk">Et qui manducat, Domino manducat. </span><span class="ft"> Id est ad honorem Domini, cujus omnia creata credit munda, et quia ei serviturus illis sustentatur.</span></p>
  </aside>

  <aside id="FN275">
    <p class="f"><a class="notebackref" href="#RM14_7"><span class="notemark">‡‡</span> 14:7</a> <span class="fk">Nemo enim nostrum sibi vivit. </span><span class="ft"> Qui enim lege frenatur, non sibi, sed Deo, qui legem dedit, vivit. Si lex non esset, sibi quisque viveret. </span><span class="fk">Sibi. </span><span class="ft"> Sed Domino, quo judice damnatur vel coronatur; vel, </span><span class="fk">sibi, </span><span class="ft"> id est ad laudem suam, sed Dei. Sicut enim magnitudinis ejus non est finis, sic nostræ laudis non erit finis. Non enim cum mortui fuerimus in hac carne, desinemus laudare Deum. Et secundum hoc de fidelibus tantum agit. </span><span class="fk">Vel sibi, </span><span class="ft"> id est a se judicandus, sed a Domino secundum hoc de bonis et malis accipitur.</span></p>
  </aside>

  <aside id="FN276">
    <p class="f"><a class="notebackref" href="#RM14_10"><span class="notemark">§§</span> 14:10</a> <span class="fk">Ante tribunal. </span><span class="ft"> Hoc a simili dicitur: tribunal enim sedes judicis est, quæ in excelso locatur, ut judex ab omnibus videatur et ipse ex eminente loco omnes valeat intueri. Ita et Christus quasi in tribunali sedebit, quia ab omnibus videbitur, et ipse omnium conscientias videbit, et causas dijudicabit.</span></p>
  </aside>

  <aside id="FN277">
    <p class="f"><a class="notebackref" href="#RM14_13"><span class="notemark">***</span> 14:13</a> <span class="fk">Non ergo amplius. </span><span class="ft"> Non usurpemus nobis quod ad nos non pertinet. Non reprehendamus ea quæ nescimus quo animo fiant; vel etiam si aperta, non ita reprehendamus, ut de sanitate desperemus. In his enim duobus temerarium est judicium, et vel superbia, vel inevidentia, unde dicitur: </span><span class="fk">Nolite judicare et non judicabimini</span><span class="ft"> Luc. 6..</span></p>
  </aside>

  <aside id="FN278">
    <p class="f"><a class="notebackref" href="#RM14_14"><span class="notemark">†††</span> 14:14</a> <span class="fk">Scio et confido. </span><span class="ft"> Quasi dicat dico: Ne ponatis offendiculum fratribus. Non autem dico offendiculum vel scandalum, eo quod cibus sit immundus; quia scio per hoc, quod fiducia est in Jesu, qui postquam venit, absolvit a lege. Commune ponit pro immundo, ut tractum a vasis quæ ante omnibus usibus erant communia, quorum quædam postea sacrificiis dedicata non amplius communia, sed sancta dicebantur; vel tractum est a Judæis quia ipsi Judæi dicebantur proprius populus Dei, alii vero omnes communes et immundi.</span></p>
  </aside>

  <aside id="FN279">
    <p class="f"><a class="notebackref" href="#RM14_16"><span class="notemark">‡‡‡</span> 14:16</a> <span class="fk">Non ergo blasphemetur bonum. </span><span class="ft"> Quia qui habet opera bona, si reprehendatur in re minima, bonum suum obfuscatur, et incipit bonum ejus blasphemari per malum. Unde Ezechiel: </span><span class="fk">Justitia justi non proficiet ei, si erraverit</span><span class="ft"> Ezech. 33.. </span><span class="fk">Non ergo blasphemetur bonum. </span><span class="ft"> Bona in se comestio blasphemabilis est dum aliis nocet: et quia nocet, abstine, quia non est causa regni Dei esca.</span></p>
  </aside>

  <aside id="FN280">
    <p class="f"><a class="notebackref" href="#RM14_17"><span class="notemark">§§§</span> 14:17</a> <span class="fk">Non est enim regnum Dei esca et potus. </span><span class="ft"> Non usus ciborum, sed concupiscentia refrenanda est. Non interest quid alimentorum vel quantum pro congruentia hominum et personæ suæ et pro valetudinis suæ necessitate quis capiat, sed quam facile et læto animo careat his, cum his vel oportet vel necesse est carere. </span><span class="fk">Gaudium in Spiritu sancto. Qui enim, </span><span class="ft"> etc. Non utique in epulis, ut multi solent, sed in Spiritu sancto hoc gaudium oritur de fraterna pace; sicut in disceptatione ira, ubi non est spiritus, quia in solis pacificis est; cujus etiam gratia hæc tria sunt in aliquo: justitia, pax et gaudium, quæ in istis Romanis non erant</span></p>
  </aside>

  <aside id="FN281">
    <p class="f"><a class="notebackref" href="#RM14_18"><span class="notemark">*</span> 14:18</a> <span class="fk">Placet Deo, et probatus est hominibus. </span><span class="ft"> Secundum quod gaudium est in Spiritu sancto. Probatus autem habetur hominibus secundum justitiam, et pacem etiam, quia disceptatio discordiam parit, ideo dimissis temerariis judiciis, sectemur quæ pacis non discordiæ, et quæ ædificationis, ut cæteri ædificentur, vel jam ædificati conserventur invicem Judæus ad gentilem, et gentilis ad Judæum.</span></p>
  </aside>

  <aside id="FN282">
    <p class="f"><a class="notebackref" href="#RM14_21"><span class="notemark">†</span> 14:21</a> <span class="fk">Offenditur. </span><span class="ft"> Perturbatus nesciens quid teneat. Offenditur, qui a fide recta discedit.</span></p>
  </aside>

  <aside id="FN283">
    <p class="f"><a class="notebackref" href="#RM14_22"><span class="notemark">‡</span> 14:22</a> <span class="fk">Beatus. </span><span class="ft"> Beatum dicit qui non facit aliud quam quod utile probat, sed illum proprio judicio censet damnandum, qui, quod dicit se debere facere, non facit.</span></p>
  </aside>

  <aside id="FN284">
    <p class="f"><a class="notebackref" href="#RM14_23"><span class="notemark">§</span> 14:23</a> <span class="fk">Omne autem. </span><span class="ft"> Non tamen omne quod fit cum fide bonum est, quia ignorantia quæ est ex culpa, nocet. Omnis vita infidelium peccatum est, quia omnis infideliter vivens vel agens, vehementer peccat, et nihil bonum sine summo bono, ubi deest agnitio veritatis æternæ. Falsa virtus est etiam in optimis moribus. Opera quæ videntur probabilia, præter fidem sic sunt, ut magnæ vires et cursus celerrimus extra viam. </span><span class="fk">Non est ex fide. </span><span class="ft"> Fides nostra vult ut homo agat hoc quod bene intelligit esse agendum, et peccatum est quod aliter fit, quam probatum est.</span></p>
  </aside>

  <aside id="FN285">
    <p class="f"><a class="notebackref" href="#RM15_5"><span class="notemark">*</span> 15:5</a> <span class="fk">Idipsum sapere. </span><span class="ft"> Quasi dicat: Nisi idem sapiatis, Deum honorare non poteritis.</span></p>
  </aside>

  <aside id="FN286">
    <p class="f"><a class="notebackref" href="#RM15_8"><span class="notemark">†</span> 15:8</a> <span class="fk">Circumcisionis. </span><span class="ft"> Id est Judæorum ad quos corporaliter venit; unde: </span><span class="fk">Non sum missus nisi ad oves quæ perierunt domus Isræl</span><span class="ft"> Matth. 15.. </span><span class="fk">Propter veritatem. </span><span class="ft"> Non repulit Judæos, quibus proprie veritas, gentibus misericordia, quibus nulla promissio facta erat. </span><span class="fk">Promissiones. </span><span class="ft"> Promiserat enim Abrahæ: </span><span class="fk">In semine tuo benedicentur omnes gentes</span><span class="ft"> Gen. 22.. Et David: </span><span class="fk">De fructu ventris tui ponam super sedem tuam</span><span class="ft"> Psalm. 131.. Et item Jacob dixit: </span><span class="fk">Orietur stella ex Jacob</span><span class="ft"> Num. 24..</span></p>
  </aside>

  <aside id="FN287">
    <p class="f"><a class="notebackref" href="#RM15_9"><span class="notemark">‡</span> 15:9</a> <span class="fk">Confitebor. </span><span class="ft"> Confessio autem non tantum peccatorum est, sed et laudis.</span></p>
  </aside>

  <aside id="FN288">
    <p class="f"><a class="notebackref" href="#RM15_12"><span class="notemark">§</span> 15:12</a> <span class="fk">Erit radix Jesse. </span><span class="ft"> Et ex hac radice erit ille qui exsurget, etc. Jesse, radix: David, arbor, quæ per ramum, id est Mariam, fecit fructum, id est Christum.</span></p>
  </aside>

  <aside id="FN289">
    <p class="f"><a class="notebackref" href="#RM15_13"><span class="notemark">**</span> 15:13</a> <span class="fk">Et pace. </span><span class="ft"> Ut possitis gaudere, det pacem et concordiam ad invicem; et hoc erit, si sit sana fides. </span><span class="fk">Ut abundetis. </span><span class="ft"> Id est, ut per ista habita certiores sitis de æterna beatitudine, et abundetis in virtute Spiritu sancti, id est, fortitudine bonæ operationis, quæ datur per Spiritum sanctum.</span></p>
  </aside>

  <aside id="FN290">
    <p class="f"><a class="notebackref" href="#RM15_14"><span class="notemark">††</span> 15:14</a> <span class="fk">Certus sum. </span><span class="ft"> Ne videretur Apostolus omnes intelligere discordes et ad corrigendum insipientes, removet quod ideo incipit, ut admoneat perfectiores de correctione minorum; et inde præponit se exemplum qui laborat de aliis, et opus est ut isti hoc faciant, cum ipse aliis impeditus ad eos venire non possit. </span><span class="fk">Repleti omni sapientia. </span><span class="ft"> Per hanc laudem provocat ad meliora, more exhortantis. Unde nec dicit docere, sed monere; quasi dicat quod sciatur, sed subterfugit animo. Hoc enim solet moneri, quod cum sciatur, aliquando subterfugit animo, aut negligenter habetur.</span></p>
  </aside>

  <aside id="FN291">
    <p class="f"><a class="notebackref" href="#RM15_15"><span class="notemark">‡‡</span> 15:15</a> <span class="fk">Propter gratiam. </span><span class="ft"> Non temere scribit; sed Apostolus gentium audet scribere omnibus gentibus auctoritate sibi tradita per gratiam.</span></p>
  </aside>

  <aside id="FN292">
    <p class="f"><a class="notebackref" href="#RM15_17"><span class="notemark">§§</span> 15:17</a> <span class="fk">Habeo igitur. </span><span class="ft"> Sic et vos si de fratribus laboratis. Hoc ideo dicit ut nihil minus se posse probet quam apostolos qui cum Christo fuerant.</span></p>
  </aside>

  <aside id="FN293">
    <p class="f"><a class="notebackref" href="#RM15_20"><span class="notemark">***</span> 15:20</a> <span class="fk">Non ubi nominatus, </span><span class="ft"> etc. Quia sciebat pseudoapostolos et alios sub nomine Christi falsa docere, quod postea corrigere maximi erat laboris; ideo sollicitus erat prævenire, et veritatem integre tradere, ubi nondum erat nuntiatus Christus; quod testimonio prophetæ probat.</span></p>
  </aside>

  <aside id="FN294">
    <p class="f"><a class="notebackref" href="#RM15_21"><span class="notemark">†††</span> 15:21</a> <span class="fk">Et qui non audierunt, </span><span class="ft"> etc. Ut verus esset et inviolabilis de verbo Dei intellectus, festinavit gentes veritate imbuere.</span></p>
  </aside>

  <aside id="FN295">
    <p class="f"><a class="notebackref" href="#RM15_26"><span class="notemark">‡‡‡</span> 15:26</a> <span class="fk">Probaverunt enim. </span><span class="ft"> Ad hujusmodi opera Romanos invitat, quia qui per misericordiam Dei vivit, pius debet esse confratri. </span><span class="fk">In pauperes. </span><span class="ft"> Hi totos se dederunt divinis obsequiis, nihil mundanum curantes, exemplum bonæ conversationis daban fidelibus.</span></p>
  </aside>

  <aside id="FN296">
    <p class="f"><a class="notebackref" href="#RM15_30"><span class="notemark">§§§</span> 15:30</a> <span class="fk">Ut adjuvetis. </span><span class="ft"> Multi minimi dum congregantur unanimes, fiunt magni, et multorum preces impossibile est ut non impetrent. Si ergo eum videre cupiunt, orent ut liberatum eum recipiant cum gaudio charitatis; unde sequitur </span><span class="fk">ut liberer. </span></p>
  </aside>

  <aside id="FN297">
    <p class="f"><a class="notebackref" href="#RM15_31"><span class="notemark">*</span> 15:31</a> <span class="fk">Accepta. </span><span class="ft"> Ut illi intellecta charitate illius erga se, cum illo unanimes Deo gratias agant. Magnus enim profectus est ei, cujus ministerio multi facti læti Deum laudant.</span></p>
  </aside>

  <aside id="FN298">
    <p class="f"><a class="notebackref" href="#RM15_33"><span class="notemark">†</span> 15:33</a> <span class="fk">Deus autem pacis. </span><span class="ft"> Christus, qui ait: </span><span class="fk">Pacem meam do vobis, et pacem meam relinquo vobis</span><span class="ft"> Joan. 14.; qui cum suis est usque ad consummationem sæculi, ita et sit vobiscum; ipse enim est qui ait: </span><span class="fk">Vobiscum sum omnibus diebus usque ad consumationem sæculi</span><span class="ft"> Matth. 28..</span></p>
  </aside>

  <aside id="FN299">
    <p class="f"><a class="notebackref" href="#RM16_1"><span class="notemark">*</span> 16:1</a> <span class="fk">Commendo autem vobis. </span><span class="ft"> Amodo multos justos Apostolus proponit, quibus credere debeant Romam, quasi dicat: Ita facite ut dixi, hos autem imitamini. </span><span class="fk">Phœben. </span><span class="ft"> Scilicet Phœbe ditissima et nobilissima mulier fuit, quæ Ecclesiam in loco qui dicitur Cenchris, sua substantia sustentabat. Ea vero tunc temporis pro aliquo negotio Romam profecta est, per quam forsan hanc misit Epistolam.</span></p>
  </aside>

  <aside id="FN300">
    <p class="f"><a class="notebackref" href="#RM16_2"><span class="notemark">†</span> 16:2</a> <span class="fk">Suscipiatis digne. </span><span class="ft"> Vel, ut alii codices habent, valde honeste et honorifice.</span></p>
  </aside>

  <aside id="FN301">
    <p class="f"><a class="notebackref" href="#RM16_3"><span class="notemark">‡</span> 16:3</a> <span class="fk">Priscam et Aquilam. </span><span class="ft"> Aquila est vir Priscillæ: hi coadjutores Pauli Romam ad confirmationem Romanorum venerant. Sic et omnes alii quos salutat, Romæ fuisse intelliguntur.</span></p>
  </aside>

  <aside id="FN302">
    <p class="f"><a class="notebackref" href="#RM16_4"><span class="notemark">§</span> 16:4</a> <span class="fk">Ecclesiæ gentium. </span><span class="ft"> Quia hi laborant ad profectum gentium exhortantes fidem Christi, qui etiam pericula pro Apostolo pati non recusaverunt; unde et Romani eis obedire debent.</span></p>
  </aside>

  <aside id="FN303">
    <p class="f"><a class="notebackref" href="#RM16_10"><span class="notemark">**</span> 16:10</a> <span class="fk">Appellen. </span><span class="ft"> Per tentationes inventus est fidelis in Christo: etsi non suus amicus, vel particeps operis.</span></p>
  </aside>

  <aside id="FN304">
    <p class="f"><a class="notebackref" href="#RM16_11"><span class="notemark">††</span> 16:11</a> <span class="fk">Aristoboli. </span><span class="ft"> Solebat iste Aristobolus congregare fratres in Christo, quos Apostolus salutat adeo probans factum illius. </span><span class="fk">Ex Narcissi. </span><span class="ft"> Narcissus dicitur fuisse presbyter, sicut legitur in aliis codicibus, qui peregrinando confirmabat sanctos fratres, qui quia præsens tunc non aderat, suos salutat; et quia non omnium illorum merita noverat, discernit, subdens: </span><span class="fk">qui sunt in Domino, </span><span class="ft"> id est eos quos dignos noveritis.</span></p>
  </aside>

  <aside id="FN305">
    <p class="f"><a class="notebackref" href="#RM16_12"><span class="notemark">‡‡</span> 16:12</a> <span class="fk">Laboravit. </span><span class="ft"> Labor hic, de quo crebrius Apostolus, est in exhortatione et in ministerio sanctorum, et in pressura et in egestate propter Deum.</span></p>
  </aside>

  <aside id="FN306">
    <p class="f"><a class="notebackref" href="#RM16_13"><span class="notemark">§§</span> 16:13</a> <span class="fk">Et meam. </span><span class="ft"> Pro sanctitate ejus vocat suam matrem, cujus filium præposuit pro ecclesiastico officio.</span></p>
  </aside>

  <aside id="FN307">
    <p class="f"><a class="notebackref" href="#RM16_15"><span class="notemark">***</span> 16:15</a> <span class="fk">Et omnes. </span><span class="ft"> Omnes, quibus scribit et quos nominat, jubet se salutare invicem in osculo sancto, id est in pace Christi, ut religiosa sint oscula, non carnalia.</span></p>
  </aside>

  <aside id="FN308">
    <p class="f"><a class="notebackref" href="#RM16_16"><span class="notemark">†††</span> 16:16</a> <span class="fk">Christi. </span><span class="ft"> Id est quæ in Christo confidunt, non in alia re.</span></p>
  </aside>

  <aside id="FN309">
    <p class="f"><a class="notebackref" href="#RM16_17"><span class="notemark">‡‡‡</span> 16:17</a> <span class="fk">Ut observetis. </span><span class="ft"> Pseudoapostolos tangit, quos in tota Epistola cavendos esse monet.</span></p>
  </aside>

  <aside id="FN310">
    <p class="f"><a class="notebackref" href="#RM16_19"><span class="notemark">§§§</span> 16:19</a> <span class="fk">Vestra enim. </span><span class="ft"> Ideo moneo vos vitare illos, quia vestra fides et obedientia ubique laudatur: quia estis in capite mundi, et sic exemplo vestro jam possent alii corrumpi. Vel, rogo vos vitare illos, quia leviter obedistis, quod bonum est, et inde gaudeo; sed volo ut sitis sapientes in bono discernendo, et sine aliqua parte mali.</span></p>
  </aside>

  <aside id="FN311">
    <p class="f"><a class="notebackref" href="#RM16_20"><span class="notemark">*</span> 16:20</a> <span class="fk">Deus autem. </span><span class="ft"> Vos sitis sapientes: Deus autem </span><span class="fk">conterat Satanam, </span><span class="ft"> id est falsos prædicatores, vel quemlibet vobis adversantem hominem, vel diabolum. </span><span class="fk">Sub pedibus. </span><span class="ft"> Ut caput, id est primos motus suggestionum contemnatis, et si diabolus est, conteratis ejus caput sicut Evæ in figura Ecclesiæ, vel sensualitatis dictum est. </span><span class="fk">Gratia. </span><span class="ft"> Gratiam quam promisit in adventu suo, jam optat eis.</span></p>
  </aside>

  <aside id="FN312">
    <p class="f"><a class="notebackref" href="#RM16_21"><span class="notemark">†</span> 16:21</a> <span class="fk">Salutat vos. </span><span class="ft"> Quasi dicat: Tot et tanti congaudent vestro cœpto, et ideo perseverare vos decet.</span></p>
  </aside>

  <aside id="FN313">
    <p class="f"><a class="notebackref" href="#RM16_23"><span class="notemark">‡</span> 16:23</a> <span class="fk">Et universa. </span><span class="ft"> Supra dixerat omnes Ecclesias; sed hic dicit Ecclesiam alterius provinciæ, unde Caius erat.</span></p>
  </aside>

  <aside id="FN314">
    <p class="f"><a class="notebackref" href="#RM16_25"><span class="notemark">§</span> 16:25</a> <span class="fk">Ei autem. </span><span class="ft"> Sic ego vos moneo. Ei autem qui potest vos confirmare, sit gloria, a quo solo bono sunt bona omnia; in quo epistolæ notatur summa, quia hic principaliter intendit Apostolus illos monere ut omnia attribuant gratiæ Dei. </span><span class="fk">Secundum revelationem. </span><span class="ft"> Mysterium dicit incarnationem Christi, etc., quæ æternis temporibus erant abscondita: quia licet ex aliqua parte antiquis patribus fuissent cognita, plene tamen a nullo fuerunt scita, quousque suo tempore per ipsum Christum sunt revelata.</span></p>
  </aside>

  <aside id="FN315">
    <p class="f"><a class="notebackref" href="#RM16_26"><span class="notemark">**</span> 16:26</a> <span class="fk">Per Scripturas prophetarum. </span><span class="ft"> Ab eo reseratas, testimonium dantes huic prædicationi. </span><span class="fk">Patefactum</span><span class="ft"> in cunctis gentibus ad obediendum, id est ut obediant fidei bene operando. </span><span class="fk">Taciti</span><span class="ft"> aliis, sed cogniti soli Deo: quia etsi sit modo hominibus revelatum, tamen soli Deo cognitum est, quia solus novit cur ita factum est. In quo reprimit inquisitores qui quærunt cur tantum distulit Deus? cur tot gentes perire permisit.</span></p>
  </aside>

  <aside id="FN316">
    <p class="f"><a class="notebackref" href="#RM16_27"><span class="notemark">††</span> 16:27</a> <span class="fk">Cui honor. </span><span class="ft"> AUG. Quod additur: Cui gloria, etc., usque ad quia per eum innotuit hominibus Deus Trinitas, quod est mysterium.</span></p>
  </aside>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>