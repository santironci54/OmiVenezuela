<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -SAPIENTIÆ SOLOMONIS</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">SAPIENTIÆ SOLOMONIS</p>

  <div class="divCap"><a href='WIS.xhtml#WS1_0' class="button">1</a><a href='WIS.xhtml#WS2_0' class="button">2</a><a href='WIS.xhtml#WS3_0' class="button">3</a><a href='WIS.xhtml#WS4_0' class="button">4</a><a href='WIS.xhtml#WS5_0' class="button">5</a><a href='WIS.xhtml#WS6_0' class="button">6</a><a href='WIS.xhtml#WS7_0' class="button">7</a><a href='WIS.xhtml#WS8_0' class="button">8</a><a href='WIS.xhtml#WS9_0' class="button">9</a><a href='WIS.xhtml#WS10_0' class="button">10</a><a href='WIS.xhtml#WS11_0' class="button">11</a><a href='WIS.xhtml#WS12_0' class="button">12</a><a href='WIS.xhtml#WS13_0' class="button">13</a><a href='WIS.xhtml#WS14_0' class="button">14</a><a href='WIS.xhtml#WS15_0' class="button">15</a><a href='WIS.xhtml#WS16_0' class="button">16</a><a href='WIS.xhtml#WS17_0' class="button">17</a><a href='WIS.xhtml#WS18_0' class="button">18</a><a href='WIS.xhtml#WS19_0' class="button">19</a></div>

  <p class='main' id='WS0_0'></p>

  <h2>INCIPIT LIBER SAPIENTIÆ SOLOMONIS</h2>

  <p class='pT4' id='WS1_0'>1</p>

  <p class='Normale'><span class="Versetto" id="WS1_1">1&#160;</span>[Diligite justitiam, qui judicatis terram. Sentite de Domino in bonitate, et in simplicitate cordis quærite illum:<a href='#FN1'>*</a> <span class="Versetto" id="WS1_2">2&#160;</span>quoniam invenitur ab his qui non tentant illum, apparet autem eis qui fidem habent in illum. <span class="Versetto" id="WS1_3">3&#160;</span>Perversæ enim cogitationes separant a Deo; probata autem virtus corripit insipientes. <span class="Versetto" id="WS1_4">4&#160;</span>Quoniam in malevolam animam non introibit sapientia, nec habitabit in corpore subdito peccatis.<a href='#FN2'>†</a> <span class="Versetto" id="WS1_5">5&#160;</span>Spiritus enim sanctus disciplinæ effugiet fictum, et auferet se a cogitationibus quæ sunt sine intellectu, et corripietur a superveniente iniquitate. <span class="Versetto" id="WS1_6">6&#160;</span>Benignus est enim spiritus sapientiæ, et non liberabit maledicum a labiis suis: quoniam renum illius testis est Deus, et cordis illius scrutator est verus, et linguæ ejus auditor.<a href='#FN3'>‡</a> <span class="Versetto" id="WS1_7">7&#160;</span>Quoniam spiritus Domini replevit orbem terrarum, et hoc quod continet omnia, scientiam habet vocis.<a href='#FN4'>§</a> <span class="Versetto" id="WS1_8">8&#160;</span>Propter hoc qui loquitur iniqua non potest latere, nec præteriet illum corripiens judicium.<a href='#FN5'>**</a> <span class="Versetto" id="WS1_9">9&#160;</span>In cogitationibus enim impii interrogatio erit; sermonum autem illius auditio ad Deum veniet, ad correptionem iniquitatum illius. <span class="Versetto" id="WS1_10">10&#160;</span>Quoniam auris zeli audit omnia, et tumultus murmurationum non abscondetur. <span class="Versetto" id="WS1_11">11&#160;</span>Custodite ergo vos a murmuratione quæ nihil prodest, et a detractione parcite linguæ: quoniam sermo obscurus in vacuum non ibit, os autem quod mentitur occidit animam.]<a href='#FN6'>††</a> <span class="Versetto" id="WS1_12">12&#160;</span>[Nolite zelare mortem in errore vitæ vestræ, neque acquiratis perditionem in operibus manuum vestrarum.<a href='#FN7'>‡‡</a> <span class="Versetto" id="WS1_13">13&#160;</span>Quoniam Deus mortem non fecit, nec lætatur in perditione vivorum. <span class="Versetto" id="WS1_14">14&#160;</span>Creavit enim ut essent omnia, et sanabiles fecit nationes orbis terrarum: et non est in illis medicamentum exterminii, nec inferorum regnum in terra. <span class="Versetto" id="WS1_15">15&#160;</span>Justitia enim perpetua est, et immortalis. <span class="Versetto" id="WS1_16">16&#160;</span>Impii autem manibus et verbis accersierunt illam, et æstimantes illam amicam, defluxerunt; et sponsiones posuerunt ad illam, quoniam digni sunt qui sint ex parte illius.]<a href='#FN8'>§§</a></p>

  <p class='pT4' id='WS2_0'>2</p>

  <p class='Normale'><span class="Versetto" id="WS2_1">1&#160;</span>[Dixerunt enim cogitantes apud se non recte: Exiguum et cum tædio est tempus vitæ nostræ, et non est refrigerium in fine hominis, et non est qui agnitus sit reversus ab inferis.<a href='#FN9'>*</a> <span class="Versetto" id="WS2_2">2&#160;</span>Quia ex nihilo nati sumus, et post hoc erimus tamquam non fuerimus. Quoniam fumus flatus est in naribus nostris, et sermo scintilla ad commovendum cor nostrum:<a href='#FN10'>†</a> <span class="Versetto" id="WS2_3">3&#160;</span>qua extincta, cinis erit corpus nostrum, et spiritus diffundetur tamquam mollis aër; et transibit vita nostra tamquam vestigium nubis, et sicut nebula dissolvetur quæ fugata est a radiis solis, et a calore illius aggravata. <span class="Versetto" id="WS2_4">4&#160;</span>Et nomen nostrum oblivionem accipiet per tempus, et nemo memoriam habebit operum nostrorum. <span class="Versetto" id="WS2_5">5&#160;</span>Umbræ enim transitus est tempus nostrum, et non est reversio finis nostri: quoniam consignata est, et nemo revertitur. <span class="Versetto" id="WS2_6">6&#160;</span>Venite ergo, et fruamur bonis quæ sunt, et utamur creatura tamquam in juventute celeriter. <span class="Versetto" id="WS2_7">7&#160;</span>Vino pretioso et unguentis nos impleamus, et non prætereat nos flos temporis. <span class="Versetto" id="WS2_8">8&#160;</span>Coronemus nos rosis antequam marcescant; nullum pratum sit quod non pertranseat luxuria nostra: <span class="Versetto" id="WS2_9">9&#160;</span>nemo nostrum exsors sit luxuriæ nostræ. Ubique relinquamus signa lætitiæ, quoniam hæc est pars nostra, et hæc est sors. <span class="Versetto" id="WS2_10">10&#160;</span>Opprimamus pauperem justum, et non parcamus viduæ, nec veterani revereamur canos multi temporis:<a href='#FN11'>‡</a> <span class="Versetto" id="WS2_11">11&#160;</span>sit autem fortitudo nostra lex justitiæ; quod enim infirmum est, inutile invenitur. <span class="Versetto" id="WS2_12">12&#160;</span>Circumveniamus ergo justum, quoniam inutilis est nobis, et contrarius est operibus nostris, et improperat nobis peccata legis, et diffamat in nos peccata disciplinæ nostræ. <span class="Versetto" id="WS2_13">13&#160;</span>Promittit se scientiam Dei habere, et filium Dei se nominat. <span class="Versetto" id="WS2_14">14&#160;</span>Factus est nobis in traductionem cogitationum nostrarum. <span class="Versetto" id="WS2_15">15&#160;</span>Gravis est nobis etiam ad videndum, quoniam dissimilis est aliis vita illius, et immutatæ sunt viæ ejus. <span class="Versetto" id="WS2_16">16&#160;</span>Tamquam nugaces æstimati sumus ab illo, et abstinet se a viis nostris tamquam ab immunditiis, et præfert novissima justorum, et gloriatur patrem se habere Deum. <span class="Versetto" id="WS2_17">17&#160;</span>Videamus ergo si sermones illius veri sint, et tentemus quæ ventura sunt illi, et sciemus quæ erunt novissima illius.<a href='#FN12'>§</a> <span class="Versetto" id="WS2_18">18&#160;</span>Si enim est verus filius Dei, suscipiet illum, et liberabit eum de manibus contrariorum. <span class="Versetto" id="WS2_19">19&#160;</span>Contumelia et tormento interrogemus eum, ut sciamus reverentiam ejus, et probemus patientiam illius. <span class="Versetto" id="WS2_20">20&#160;</span>Morte turpissima condemnemus eum; erit enim ei respectus ex sermonibus illius.<a href='#FN13'>**</a> <span class="Versetto" id="WS2_21">21&#160;</span>Hæc cogitaverunt, et erraverunt: excæcavit enim illos malitia eorum. <span class="Versetto" id="WS2_22">22&#160;</span>Et nescierunt sacramenta Dei: neque mercedem speraverunt justitiæ, nec judicaverunt honorem animarum sanctarum. <span class="Versetto" id="WS2_23">23&#160;</span>Quoniam Deus creavit hominem inexterminabilem, et ad imaginem similitudinis suæ fecit illum.<a href='#FN14'>††</a> <span class="Versetto" id="WS2_24">24&#160;</span>Invidia autem diaboli mors introivit in orbem terrarum: <span class="Versetto" id="WS2_25">25&#160;</span>imitantur autem illum qui sunt ex parte illius.]</p>

  <p class='pT4' id='WS3_0'>3</p>

  <p class='Normale'><span class="Versetto" id="WS3_1">1&#160;</span>[Justorum autem animæ in manu Dei sunt, et non tangent illos tormentum mortis.<a href='#FN15'>*</a> <span class="Versetto" id="WS3_2">2&#160;</span>Visi sunt oculis insipientium mori, et æstimata est afflictio exitus illorum, <span class="Versetto" id="WS3_3">3&#160;</span>et quod a nobis est iter exterminium; illi autem sunt in pace: <span class="Versetto" id="WS3_4">4&#160;</span>etsi coram hominibus tormenta passi sunt, spes illorum immortalitate plena est. <span class="Versetto" id="WS3_5">5&#160;</span>In paucis vexati sunt, in multis bene disponentur, quoniam Deus tentavit eos, et invenit illos dignos se. <span class="Versetto" id="WS3_6">6&#160;</span>Tamquam aurum in fornace probavit illos, et quasi holocausti hostiam accepit illos, et in tempore erit respectus illorum. <span class="Versetto" id="WS3_7">7&#160;</span>Fulgebunt justi et tamquam scintillæ in arundineto discurrent.<a href='#FN16'>†</a> <span class="Versetto" id="WS3_8">8&#160;</span>Judicabunt nationes, et dominabuntur populis, et regnabit Dominus illorum in perpetuum.<a href='#FN17'>‡</a> <span class="Versetto" id="WS3_9">9&#160;</span>Qui confidunt in illo intelligent veritatem, et fideles in dilectione acquiescent illi, quoniam donum et pax est electis ejus. <span class="Versetto" id="WS3_10">10&#160;</span>Impii autem secundum quæ cogitaverunt correptionem habebunt: qui neglexerunt justum, et a Domino recesserunt. <span class="Versetto" id="WS3_11">11&#160;</span>Sapientiam enim et disciplinam qui abjicit infelix est: et vacua est spes illorum, et labores sine fructu, et inutilia opera eorum.<a href='#FN18'>§</a> <span class="Versetto" id="WS3_12">12&#160;</span>Mulieres eorum insensatæ sunt, et nequissimi filii eorum. <span class="Versetto" id="WS3_13">13&#160;</span>Maledicta creatura eorum, quoniam felix est sterilis; et incoinquinata, quæ nescivit thorum in delicto, habebit fructum in respectione animarum sanctarum;<a href='#FN19'>**</a> <span class="Versetto" id="WS3_14">14&#160;</span>et spado qui non operatus est per manus suas iniquitatem, nec cogitavit adversus Deum nequissima: dabitur enim illi fidei donum electum, et sors in templo Dei acceptissima. <span class="Versetto" id="WS3_15">15&#160;</span>Bonorum enim laborum gloriosus est fructus, et quæ non concidat radix sapientiæ. <span class="Versetto" id="WS3_16">16&#160;</span>Filii autem adulterorum in inconsummatione erunt, et ab iniquo thoro semen exterminabitur. <span class="Versetto" id="WS3_17">17&#160;</span>Et si quidem longæ vitæ erunt, in nihilum computabuntur, et sine honore erit novissima senectus illorum: <span class="Versetto" id="WS3_18">18&#160;</span>et si celerius defuncti fuerint, non habebunt spem, nec in die agnitionis allocutionem.<a href='#FN20'>††</a> <span class="Versetto" id="WS3_19">19&#160;</span>Nationis enim iniquæ diræ sunt consummationes.]</p>

  <p class='pT4' id='WS4_0'>4</p>

  <p class='Normale'><span class="Versetto" id="WS4_1">1&#160;</span>[O quam pulchra est casta generatio, cum claritate ! immortalis est enim memoria illius, quoniam et apud Deum nota est, et apud homines.<a href='#FN21'>*</a> <span class="Versetto" id="WS4_2">2&#160;</span>Cum præsens est, imitantur illam, et desiderant eam cum se eduxerit; et in perpetuum coronata triumphat, incoinquinatorum certaminum præmium vincens.<a href='#FN22'>†</a> <span class="Versetto" id="WS4_3">3&#160;</span>Multigena autem impiorum multitudo non erit utilis, et spuria vitulamina non dabunt radices altas, nec stabile firmamentum collocabunt.<a href='#FN23'>‡</a> <span class="Versetto" id="WS4_4">4&#160;</span>Etsi in ramis in tempore germinaverint, infirmiter posita, a vento commovebuntur, et a nimietate ventorum eradicabuntur. <span class="Versetto" id="WS4_5">5&#160;</span>Confringentur enim rami inconsummati; et fructus illorum inutiles et acerbi ad manducandum, et ad nihilum apti. <span class="Versetto" id="WS4_6">6&#160;</span>Ex iniquis enim somnis filii qui nascuntur, testes sunt nequitiæ adversus parentes in interrogatione sua. <span class="Versetto" id="WS4_7">7&#160;</span>Justus autem si morte præoccupatus fuerit, in refrigerio erit;<a href='#FN24'>§</a> <span class="Versetto" id="WS4_8">8&#160;</span>senectus enim venerabilis est non diuturna, neque annorum numero computata: cani autem sunt sensus hominis, <span class="Versetto" id="WS4_9">9&#160;</span>et ætas senectutis vita immaculata. <span class="Versetto" id="WS4_10">10&#160;</span>Placens Deo factus est dilectus, et vivens inter peccatores translatus est.<a href='#FN25'>**</a> <span class="Versetto" id="WS4_11">11&#160;</span>Raptus est, ne malitia mutaret intellectum ejus, aut ne fictio deciperet animam illius. <span class="Versetto" id="WS4_12">12&#160;</span>Fascinatio enim nugacitatis obscurat bona, et inconstantia concupiscentiæ transvertit sensum sine malitia.<a href='#FN26'>††</a> <span class="Versetto" id="WS4_13">13&#160;</span>Consummatus in brevi, explevit tempora multa; <span class="Versetto" id="WS4_14">14&#160;</span>placita enim erat Deo anima illius: propter hoc properavit educere illum de medio iniquitatum. Populi autem videntes, et non intelligentes, nec ponentes in præcordiis talia, <span class="Versetto" id="WS4_15">15&#160;</span>quoniam gratia Dei et misericordia est in sanctos ejus, et respectus in electos illius. <span class="Versetto" id="WS4_16">16&#160;</span>Condemnat autem justus mortuus vivos impios, et juventus celerius consummata longam vitam injusti. <span class="Versetto" id="WS4_17">17&#160;</span>Videbunt enim finem sapientis, et non intelligent quid cogitaverit de illo Deus, et quare munierit illum Dominus. <span class="Versetto" id="WS4_18">18&#160;</span>Videbunt, et contemnent eum; illos autem Dominus irridebit. <span class="Versetto" id="WS4_19">19&#160;</span>Et erunt post hæc decidentes sine honore, et in contumelia inter mortuos in perpetuum: quoniam disrumpet illos inflatos sine voce, et commovebit illos a fundamentis, et usque ad supremum desolabuntur, et erunt gementes, et memoria illorum peribit.<a href='#FN27'>‡‡</a> <span class="Versetto" id="WS4_20">20&#160;</span>Venient in cogitatione peccatorum suorum timidi, et traducent illos ex adverso iniquitates ipsorum.]</p>

  <p class='pT4' id='WS5_0'>5</p>

  <p class='Normale'><span class="Versetto" id="WS5_1">1&#160;</span>[Tunc stabunt justi in magna constantia adversus eos qui se angustiaverunt, et qui abstulerunt labores eorum.<a href='#FN28'>*</a> <span class="Versetto" id="WS5_2">2&#160;</span>Videntes turbabuntur timore horribili, et mirabuntur in subitatione insperatæ salutis; <span class="Versetto" id="WS5_3">3&#160;</span>dicentes intra se, pœnitentiam agentes, et præ angustia spiritus gementes: Hi sunt quos habuimus aliquando in derisum, et in similitudinem improperii. <span class="Versetto" id="WS5_4">4&#160;</span>Nos insensati, vitam illorum æstimabamus insaniam, et finem illorum sine honore; <span class="Versetto" id="WS5_5">5&#160;</span>ecce quomodo computati sunt inter filios Dei, et inter sanctos sors illorum est. <span class="Versetto" id="WS5_6">6&#160;</span>Ergo erravimus a via veritatis, et justitiæ lumen non luxit nobis, et sol intelligentiæ non est ortus nobis. <span class="Versetto" id="WS5_7">7&#160;</span>Lassati sumus in via iniquitatis et perditionis, et ambulavimus vias difficiles: viam autem Domini ignoravimus. <span class="Versetto" id="WS5_8">8&#160;</span>Quid nobis profuit superbia? aut divitiarum jactantia quid contulit nobis? <span class="Versetto" id="WS5_9">9&#160;</span>Transierunt omnia illa tamquam umbra, et tamquam nuntius percurrens,<a href='#FN29'>†</a> <span class="Versetto" id="WS5_10">10&#160;</span>et tamquam navis quæ pertransit fluctuantem aquam, cujus cum præterierit non est vestigium invenire, neque semitam carinæ illius in fluctibus; <span class="Versetto" id="WS5_11">11&#160;</span>aut tamquam avis quæ transvolat in aëre, cujus nullum invenitur argumentum itineris, sed tantum sonitus alarum verberans levem ventum, et scindens per vim itineris aërem: commotis alis transvolavit, et post hoc nullum signum invenitur itineris illius; <span class="Versetto" id="WS5_12">12&#160;</span>aut tamquam sagitta emissa in locum destinatum, divisus aër continuo in se reclusus est, ut ignoretur transitus illius: <span class="Versetto" id="WS5_13">13&#160;</span>sic et nos nati continuo desivimus esse; et virtutis quidem nullum signum valuimus ostendere, in malignitate autem nostra consumpti sumus. <span class="Versetto" id="WS5_14">14&#160;</span>Talia dixerunt in inferno hi qui peccaverunt:<a href='#FN30'>‡</a> <span class="Versetto" id="WS5_15">15&#160;</span>quoniam spes impii tamquam lanugo est quæ a vento tollitur, et tamquam spuma gracilis quæ a procella dispergitur, et tamquam fumus qui a vento diffusus est, et tamquam memoria hospitis unius diei prætereuntis.<a href='#FN31'>§</a> <span class="Versetto" id="WS5_16">16&#160;</span>Justi autem in perpetuum vivent, et apud Dominum est merces eorum, et cogitatio illorum apud Altissimum.<a href='#FN32'>**</a> <span class="Versetto" id="WS5_17">17&#160;</span>Ideo accipient regnum decoris, et diadema speciei de manu Domini: quoniam dextera sua teget eos, et brachio sancto suo defendet illos. <span class="Versetto" id="WS5_18">18&#160;</span>Accipiet armaturam zelus illius, et armabit creaturam ad ultionem inimicorum.<a href='#FN33'>††</a> <span class="Versetto" id="WS5_19">19&#160;</span>Induet pro thorace justitiam, et accipiet pro galea judicium certum; <span class="Versetto" id="WS5_20">20&#160;</span>sumet scutum inexpugnabile æquitatem. <span class="Versetto" id="WS5_21">21&#160;</span>Acuet autem duram iram in lanceam, et pugnabit cum illo orbis terrarum contra insensatos. <span class="Versetto" id="WS5_22">22&#160;</span>Ibunt directe emissiones fulgurum, et tamquam a bene curvato arcu nubium exterminabuntur, et ad certum locum insilient.<a href='#FN34'>‡‡</a> <span class="Versetto" id="WS5_23">23&#160;</span>Et a petrosa ira plenæ mittentur grandines; excandescet in illos aqua maris, et flumina concurrent duriter.<a href='#FN35'>§§</a> <span class="Versetto" id="WS5_24">24&#160;</span>Contra illos stabit spiritus virtutis, et tamquam turbo venti dividet illos; et ad eremum perducet omnem terram iniquitas illorum, et malignitas evertet sedes potentium.]</p>

  <p class='pT4' id='WS6_0'>6</p>

  <p class='Normale'><span class="Versetto" id="WS6_1">1&#160;</span>[Melior est sapientia quam vires, et vir prudens quam fortis.<a href='#FN36'>*</a> <span class="Versetto" id="WS6_2">2&#160;</span>Audite ergo, reges, et intelligite; discite, judices finium terræ. <span class="Versetto" id="WS6_3">3&#160;</span>Præbete aures, vos qui continetis multitudines, et placetis vobis in turbis nationum. <span class="Versetto" id="WS6_4">4&#160;</span>Quoniam data est a Domino potestas vobis, et virtus ab Altissimo: qui interrogabit opera vestra, et cogitationes scrutabitur. <span class="Versetto" id="WS6_5">5&#160;</span>Quoniam cum essetis ministri regni illius, non recte judicastis, nec custodistis legem justitiæ, neque secundum voluntatem Dei ambulastis. <span class="Versetto" id="WS6_6">6&#160;</span>Horrende et cito apparebit vobis, quoniam judicium durissimum his qui præsunt fiet. <span class="Versetto" id="WS6_7">7&#160;</span>Exiguo enim conceditur misericordia; potentes autem potenter tormenta patientur.<a href='#FN37'>†</a> <span class="Versetto" id="WS6_8">8&#160;</span>Non enim subtrahet personam cujusquam Deus, nec verebitur magnitudinem ejus cujusquam, quoniam pusillum et magnum ipse fecit, et æqualiter cura est illi de omnibus.<a href='#FN38'>‡</a> <span class="Versetto" id="WS6_9">9&#160;</span>Fortioribus autem fortior instat cruciatio. <span class="Versetto" id="WS6_10">10&#160;</span>Ad vos ergo, reges, sunt hi sermones mei: ut discatis sapientiam, et non excidatis.<a href='#FN39'>§</a> <span class="Versetto" id="WS6_11">11&#160;</span>Qui enim custodierint justa juste, justificabuntur; et qui didicerint ista, invenient quid respondeant. <span class="Versetto" id="WS6_12">12&#160;</span>Concupiscite ergo sermones meos; diligite illos, et habebitis disciplinam.<a href='#FN40'>**</a> <span class="Versetto" id="WS6_13">13&#160;</span>Clara est, et quæ numquam marcescit, sapientia: et facile videtur ab his qui diligunt eam, et invenitur ab his qui quærunt illam. <span class="Versetto" id="WS6_14">14&#160;</span>Præoccupat qui se concupiscunt, ut illis se prior ostendat.<a href='#FN41'>††</a> <span class="Versetto" id="WS6_15">15&#160;</span>Qui de luce vigilaverit ad illam non laborabit; assidentem enim illam foribus suis inveniet.<a href='#FN42'>‡‡</a> <span class="Versetto" id="WS6_16">16&#160;</span>Cogitare ergo de illa sensus est consummatus, et qui vigilaverit propter illam cito securus erit. <span class="Versetto" id="WS6_17">17&#160;</span>Quoniam dignos se ipsa circuit quærens, et in viis ostendit se hilariter, et in omni providentia occurrit illis. <span class="Versetto" id="WS6_18">18&#160;</span>Initium enim illius verissima est disciplinæ concupiscentia. <span class="Versetto" id="WS6_19">19&#160;</span>Cura ergo disciplinæ dilectio est, et dilectio custodia legum illius est; custoditio autem legum consummatio incorruptionis est; <span class="Versetto" id="WS6_20">20&#160;</span>incorruptio autem facit esse proximum Deo. <span class="Versetto" id="WS6_21">21&#160;</span>Concupiscentia itaque sapientiæ deducit ad regnum perpetuum. <span class="Versetto" id="WS6_22">22&#160;</span>Si ergo delectamini sedibus et sceptris, o reges populi, diligite sapientiam, ut in perpetuum regnetis:<a href='#FN43'>§§</a> <span class="Versetto" id="WS6_23">23&#160;</span>diligite lumen sapientiæ, omnes qui præestis populis.] <span class="Versetto" id="WS6_24">24&#160;</span>[Quid est autem sapientia, et quemadmodum facta sit, referam, et non abscondam a vobis sacramenta Dei: sed ab initio nativitatis investigabo, et ponam in lucem scientiam illius, et non præteribo veritatem. <span class="Versetto" id="WS6_25">25&#160;</span>Neque cum invidia tabescente iter habebo, quoniam talis homo non erit particeps sapientiæ.<a href='#FN44'>***</a> <span class="Versetto" id="WS6_26">26&#160;</span>Multitudo autem sapientium sanitas est orbis terrarum, et rex sapiens stabilimentum populi est. <span class="Versetto" id="WS6_27">27&#160;</span>Ergo accipite disciplinam per sermones meos, et proderit vobis.]<a href='#FN45'>†††</a></p>

  <p class='pT4' id='WS7_0'>7</p>

  <p class='Normale'><span class="Versetto" id="WS7_1">1&#160;</span>[Sum quidem et ego mortalis homo, similis omnibus, et ex genere terreni illius qui prior factus est: et in ventre matris figuratus sum caro; <span class="Versetto" id="WS7_2">2&#160;</span>decem mensium tempore coagulatus sum in sanguine: ex semine hominis, et delectamento somni conveniente. <span class="Versetto" id="WS7_3">3&#160;</span>Et ego natus accepi communem aërem, et in similiter factam decidi terram, et primam vocem similem omnibus emisi plorans. <span class="Versetto" id="WS7_4">4&#160;</span>In involumentis nutritus sum, et curis magnis: <span class="Versetto" id="WS7_5">5&#160;</span>nemo enim ex regibus aliud habuit nativitatis initium.<a href='#FN46'>*</a> <span class="Versetto" id="WS7_6">6&#160;</span>Unus ergo introitus est omnibus ad vitam, et similis exitus. <span class="Versetto" id="WS7_7">7&#160;</span>Propter hoc optavi, et datus est mihi sensus; et invocavi, et venit in me spiritus sapientiæ: <span class="Versetto" id="WS7_8">8&#160;</span>et præposui illam regnis et sedibus, et divitias nihil esse duxi in comparatione illius. <span class="Versetto" id="WS7_9">9&#160;</span>Nec comparavi illi lapidem pretiosum, quoniam omne aurum in comparatione illius arena est exigua, et tamquam lutum æstimabitur argentum in conspectu illius.<a href='#FN47'>†</a> <span class="Versetto" id="WS7_10">10&#160;</span>Super salutem et speciem dilexi illam, et proposui pro luce habere illam, quoniam inextinguibile est lumen illius. <span class="Versetto" id="WS7_11">11&#160;</span>Venerunt autem mihi omnia bona pariter cum illa, et innumerabilis honestas per manus illius;<a href='#FN48'>‡</a> <span class="Versetto" id="WS7_12">12&#160;</span>et lætatus sum in omnibus, quoniam antecedebat me ista sapientia, et ignorabam quoniam horum omnium mater est. <span class="Versetto" id="WS7_13">13&#160;</span>Quam sine fictione didici, et sine invidia communico, et honestatem illius non abscondo. <span class="Versetto" id="WS7_14">14&#160;</span>Infinitus enim thesaurus est hominibus; quo qui usi sunt, participes facti sunt amicitiæ Dei, propter disciplinæ dona commendati. <span class="Versetto" id="WS7_15">15&#160;</span>Mihi autem dedit Deus dicere ex sententia, et præsumere digna horum quæ mihi dantur: quoniam ipse sapientiæ dux est, et sapientium emendator.<a href='#FN49'>§</a> <span class="Versetto" id="WS7_16">16&#160;</span>In manu enim illius et nos et sermones nostri, et omnis sapientia, et operum scientia, et disciplina. <span class="Versetto" id="WS7_17">17&#160;</span>Ipse enim dedit mihi horum quæ sunt scientiam veram, ut sciam dispositionem orbis terrarum, et virtutes elementorum,<a href='#FN50'>**</a> <span class="Versetto" id="WS7_18">18&#160;</span>initium, et consummationem, et medietatem temporum, vicissitudinum permutationes, et commutationes temporum, <span class="Versetto" id="WS7_19">19&#160;</span>anni cursus, et stellarum dispositiones, <span class="Versetto" id="WS7_20">20&#160;</span>naturas animalium, et iras bestiarum, vim ventorum, et cogitationes hominum, differentias virgultorum, et virtutes radicum. <span class="Versetto" id="WS7_21">21&#160;</span>Et quæcumque sunt absconsa et improvisa didici: omnium enim artifex docuit me sapientia.] <span class="Versetto" id="WS7_22">22&#160;</span>[Est enim in illa spiritus intelligentiæ, sanctus, unicus, multiplex, subtilis, disertus, mobilis, incoinquinatus, certus, suavis, amans bonum, acutus, quem nihil vetat, benefaciens,<a href='#FN51'>††</a> <span class="Versetto" id="WS7_23">23&#160;</span>humanus, benignus, stabilis, certus, securus, omnem habens virtutem, omnia prospiciens, et qui capiat omnes spiritus, intelligibilis, mundus, subtilis. <span class="Versetto" id="WS7_24">24&#160;</span>Omnibus enim mobilibus mobilior est sapientia: attingit autem ubique propter suam munditiam. <span class="Versetto" id="WS7_25">25&#160;</span>Vapor est enim virtutis Dei, et emanatio quædam est claritatis omnipotentis Dei sincera, et ideo nihil inquinatum in eam incurrit: <span class="Versetto" id="WS7_26">26&#160;</span>candor est enim lucis æternæ, et speculum sine macula Dei majestatis, et imago bonitatis illius. <span class="Versetto" id="WS7_27">27&#160;</span>Et cum sit una, omnia potest; et in se permanens omnia innovat: et per nationes in animas sanctas se transfert; amicos Dei et prophetas constituit. <span class="Versetto" id="WS7_28">28&#160;</span>Neminem enim diligit Deus, nisi eum qui cum sapientia inhabitat. <span class="Versetto" id="WS7_29">29&#160;</span>Est enim hæc speciosior sole, et super omnem dispositionem stellarum: luci comparata, invenitur prior. <span class="Versetto" id="WS7_30">30&#160;</span>Illi enim succedit nox; sapientiam autem non vincit malitia.]</p>

  <p class='pT4' id='WS8_0'>8</p>

  <p class='Normale'><span class="Versetto" id="WS8_1">1&#160;</span>[Attingit ergo a fine usque ad finem fortiter, et disponit omnia suaviter.]<a href='#FN52'>*</a> <span class="Versetto" id="WS8_2">2&#160;</span>[Hanc amavi, et exquisivi a juventute mea, et quæsivi sponsam mihi eam assumere, et amator factus sum formæ illius. <span class="Versetto" id="WS8_3">3&#160;</span>Generositatem illius glorificat, contubernium habens Dei; sed et omnium Dominus dilexit illam.<a href='#FN53'>†</a> <span class="Versetto" id="WS8_4">4&#160;</span>Doctrix enim est disciplinæ Dei, et electrix operum illius.<a href='#FN54'>‡</a> <span class="Versetto" id="WS8_5">5&#160;</span>Et si divitiæ appetuntur in vita, quid sapientia locupletius quæ operatur omnia? <span class="Versetto" id="WS8_6">6&#160;</span>Si autem sensus operatur, quis horum quæ sunt magis quam illa est artifex? <span class="Versetto" id="WS8_7">7&#160;</span>Et si justitiam quis diligit, labores hujus magnas habent virtutes: sobrietatem enim et prudentiam docet, et justitiam, et virtutem, quibus utilius nihil est in vita hominibus.<a href='#FN55'>§</a> <span class="Versetto" id="WS8_8">8&#160;</span>Et si multitudinem scientiæ desiderat quis, scit præterita, et de futuris æstimat; scit versutias sermonum, et dissolutiones argumentorum; signa et monstra scit antequam fiant, et eventus temporum et sæculorum. <span class="Versetto" id="WS8_9">9&#160;</span>Proposui ergo hanc adducere mihi ad convivendum, sciens quoniam mecum communicabit de bonis, et erit allocutio cogitationis et tædii mei. <span class="Versetto" id="WS8_10">10&#160;</span>Habebo propter hanc claritatem ad turbas, et honorem apud seniores juvenis; <span class="Versetto" id="WS8_11">11&#160;</span>et acutus inveniar in judicio, et in conspectu potentium admirabilis ero, et facies principum mirabuntur me:<a href='#FN56'>**</a> <span class="Versetto" id="WS8_12">12&#160;</span>tacentem me sustinebunt, et loquentem me respicient, et sermocinante me plura, manus ori suo imponent. <span class="Versetto" id="WS8_13">13&#160;</span>Præterea habebo per hanc immortalitatem, et memoriam æternam his qui post me futuri sunt relinquam. <span class="Versetto" id="WS8_14">14&#160;</span>Disponam populos, et nationes mihi erunt subditæ: <span class="Versetto" id="WS8_15">15&#160;</span>timebunt me audientes reges horrendi. In multitudine videbor bonus, et in bello fortis. <span class="Versetto" id="WS8_16">16&#160;</span>Intrans in domum meam, conquiescam cum illa: non enim habet amaritudinem conversatio illius, nec tædium convictus illius, sed lætitiam et gaudium.<a href='#FN57'>††</a> <span class="Versetto" id="WS8_17">17&#160;</span>Hæc cogitans apud me et commemorans in corde meo, quoniam immortalitas est in cognatione sapientiæ, <span class="Versetto" id="WS8_18">18&#160;</span>et in amicitia illius delectatio bona, et in operibus manuum illius honestas sine defectione, et in certamine loquelæ illius sapientia, et præclaritas in communicatione sermonum ipsius: circuibam quærens, ut mihi illam assumerem. <span class="Versetto" id="WS8_19">19&#160;</span>Puer autem eram ingeniosus, et sortitus sum animam bonam.<a href='#FN58'>‡‡</a> <span class="Versetto" id="WS8_20">20&#160;</span>Et cum essem magis bonus, veni ad corpus incoinquinatum.<a href='#FN59'>§§</a> <span class="Versetto" id="WS8_21">21&#160;</span>Et ut scivi quoniam aliter non possem esse continens, nisi Deus det; et hoc ipsum erat sapientiæ, scire cujus esset hoc donum: adii Dominum, et deprecatus sum illum, et dixi ex totis præcordiis meis:]</p>

  <p class='pT4' id='WS9_0'>9</p>

  <p class='Normale'><span class="Versetto" id="WS9_1">1&#160;</span>[Deus patrum meorum, et Domine misericordiæ, qui fecisti omnia verbo tuo, <span class="Versetto" id="WS9_2">2&#160;</span>et sapientia tua constituisti hominem, ut dominaretur creaturæ quæ a te facta est, <span class="Versetto" id="WS9_3">3&#160;</span>ut disponat orbem terrarum in æquitate et justitia, et in directione cordis judicium judicet: <span class="Versetto" id="WS9_4">4&#160;</span>da mihi sedium tuarum assistricem sapientiam, et noli me reprobare a pueris tuis: <span class="Versetto" id="WS9_5">5&#160;</span>quoniam servus tuus sum ego, et filius ancillæ tuæ; homo infirmus, et exigui temporis, et minor ad intellectum judicii et legum. <span class="Versetto" id="WS9_6">6&#160;</span>Nam etsi quis erit consummatus inter filios hominum, si ab illo abfuerit sapientia tua, in nihilum computabitur. <span class="Versetto" id="WS9_7">7&#160;</span>Tu elegisti me regem populo tuo, et judicem filiorum tuorum et filiarum:<a href='#FN60'>*</a> <span class="Versetto" id="WS9_8">8&#160;</span>et dixisti me ædificare templum in monte sancto tuo, et in civitate habitationis tuæ altare: similitudinem tabernaculi sancti tui quod præparasti ab initio. <span class="Versetto" id="WS9_9">9&#160;</span>Et tecum sapientia tua, quæ novit opera tua, quæ et affuit tunc cum orbem terrarum faceres, et sciebat quid esset placitum oculis tuis, et quid directum in præceptis tuis. <span class="Versetto" id="WS9_10">10&#160;</span>Mitte illam de cælis sanctis tuis, et a sede magnitudinis tuæ, ut mecum sit et mecum laboret, ut sciam quid acceptum sit apud te: <span class="Versetto" id="WS9_11">11&#160;</span>scit enim illa omnia, et intelligit, et deducet me in operibus meis sobrie, et custodiet me in sua potentia. <span class="Versetto" id="WS9_12">12&#160;</span>Et erunt accepta opera mea, et disponam populum tuum juste, et ero dignus sedium patris mei. <span class="Versetto" id="WS9_13">13&#160;</span>Quis enim hominum poterit scire consilium Dei? aut quis poterit cogitare quid velit Deus?<a href='#FN61'>†</a> <span class="Versetto" id="WS9_14">14&#160;</span>Cogitationes enim mortalium timidæ, et incertæ providentiæ nostræ; <span class="Versetto" id="WS9_15">15&#160;</span>corpus enim quod corrumpitur aggravat animam, et terrena inhabitatio deprimit sensum multa cogitantem. <span class="Versetto" id="WS9_16">16&#160;</span>Et difficile æstimamus quæ in terra sunt, et quæ in prospectu sunt invenimus cum labore: quæ autem in cælis sunt, quis investigabit? <span class="Versetto" id="WS9_17">17&#160;</span>Sensum autem tuum, quis sciet, nisi tu dederis sapientiam, et miseris spiritum sanctum tuum de altissimis,<a href='#FN62'>‡</a> <span class="Versetto" id="WS9_18">18&#160;</span>et sic correctæ sint semitæ eorum qui sunt in terris, et quæ tibi placent didicerint homines? <span class="Versetto" id="WS9_19">19&#160;</span>Nam per sapientiam sanati sunt quicumque placuerunt tibi, Domine, a principio.]</p>

  <p class='pT4' id='WS10_0'>10</p>

  <p class='Normale'><span class="Versetto" id="WS10_1">1&#160;</span>[Hæc illum qui primus formatus est a Deo patre orbis terrarum, cum solus esset creatus, custodivit,<a href='#FN63'>*</a> <span class="Versetto" id="WS10_2">2&#160;</span>et eduxit illum a delicto suo, et dedit illi virtutem continendi omnia. <span class="Versetto" id="WS10_3">3&#160;</span>Ab hac ut recessit injustus in ira sua, per iram homicidii fraterni deperiit.<a href='#FN64'>†</a> <span class="Versetto" id="WS10_4">4&#160;</span>Propter quem cum aqua deleret terram, sanavit iterum sapientia, per contemptibile lignum justum gubernans. <span class="Versetto" id="WS10_5">5&#160;</span>Hæc et in consensu nequitiæ, cum se nationes contulissent, scivit justum, et conservavit sine querela Deo, et in filii misericordia fortem custodivit.<a href='#FN65'>‡</a> <span class="Versetto" id="WS10_6">6&#160;</span>Hæc justum a pereuntibus impiis liberavit fugientem, descendente igne in Pentapolim:<a href='#FN66'>§</a> <span class="Versetto" id="WS10_7">7&#160;</span>quibus in testimonium nequitiæ fumigabunda constat deserta terra, et incerto tempore fructus habentes arbores: et incredibilis animæ memoria stans figmentum salis. <span class="Versetto" id="WS10_8">8&#160;</span>Sapientiam enim prætereuntes, non tantum in hoc lapsi sunt ut ignorarent bona, sed et insipientiæ suæ reliquerunt hominibus memoriam, ut in his quæ peccaverunt nec latere potuissent.<a href='#FN67'>**</a> <span class="Versetto" id="WS10_9">9&#160;</span>Sapientia autem hos qui se observant a doloribus liberavit. <span class="Versetto" id="WS10_10">10&#160;</span>Hæc profugum iræ fratris justum deduxit per vias rectas, et ostendit illi regnum Dei, et dedit illi scientiam sanctorum; honestavit illum in laboribus, et complevit labores illius. <span class="Versetto" id="WS10_11">11&#160;</span>In fraude circumvenientium illum affuit illi, et honestum fecit illum. <span class="Versetto" id="WS10_12">12&#160;</span>Custodivit illum ab inimicis, et a seductoribus tutavit illum: et certamen forte dedit illi ut vinceret, et sciret quoniam omnium potentior est sapientia. <span class="Versetto" id="WS10_13">13&#160;</span>Hæc venditum justum non dereliquit, sed a peccatoribus liberavit eum; descenditque cum illo in foveam,<a href='#FN68'>††</a> <span class="Versetto" id="WS10_14">14&#160;</span>et in vinculis non dereliquit illum, donec afferret illi sceptrum regni, et potentiam adversus eos qui eum deprimebant: et mendaces ostendit qui maculaverunt illum, et dedit illi claritatem æternam.] <span class="Versetto" id="WS10_15">15&#160;</span>[Hæc populum justum et semen sine querela liberavit a nationibus quæ illum deprimebant.<a href='#FN69'>‡‡</a> <span class="Versetto" id="WS10_16">16&#160;</span>Intravit in animam servi Dei, et stetit contra reges horrendos in portentis et signis. <span class="Versetto" id="WS10_17">17&#160;</span>Et reddidit justis mercedem laborum suorum, et deduxit illos in via mirabili: et fuit illis in velamento diei, et in luce stellarum per noctem; <span class="Versetto" id="WS10_18">18&#160;</span>transtulit illos per mare Rubrum, et transvexit illos per aquam nimiam. <span class="Versetto" id="WS10_19">19&#160;</span>Inimicos autem illorum demersit in mare, et ab altitudine inferorum eduxit illos. Ideo justi tulerunt spolia impiorum, <span class="Versetto" id="WS10_20">20&#160;</span>et decantaverunt, Domine, nomen sanctum tuum, et victricem manum tuam laudaverunt pariter: <span class="Versetto" id="WS10_21">21&#160;</span>quoniam sapientia aperuit os mutorum, et linguas infantium fecit disertas.]<a href='#FN70'>§§</a></p>

  <p class='pT4' id='WS11_0'>11</p>

  <p class='Normale'><span class="Versetto" id="WS11_1">1&#160;</span>[Direxit opera eorum in manibus prophetæ sancti.<a href='#FN71'>*</a> <span class="Versetto" id="WS11_2">2&#160;</span>Iter fecerunt per deserta quæ non habitabantur, et in locis desertis fixerunt casas. <span class="Versetto" id="WS11_3">3&#160;</span>Steterunt contra hostes, et de inimicis se vindicaverunt. <span class="Versetto" id="WS11_4">4&#160;</span>Sitierunt, et invocaverunt te, et data est illis aqua de petra altissima, et requies sitis de lapide duro.]<a href='#FN72'>†</a> <span class="Versetto" id="WS11_5">5&#160;</span>[Per quæ enim pœnas passi sunt inimici illorum a defectione potus sui, et in eis cum abundarent filii Israël lætati sunt:<a href='#FN73'>‡</a> <span class="Versetto" id="WS11_6">6&#160;</span>per hæc, cum illis deessent, bene cum illis actum est. <span class="Versetto" id="WS11_7">7&#160;</span>Nam pro fonte quidem sempiterni fluminis, humanum sanguinem dedisti injustis. <span class="Versetto" id="WS11_8">8&#160;</span>Qui cum minuerentur in traductione infantium occisorum, dedisti illis abundantem aquam insperate, <span class="Versetto" id="WS11_9">9&#160;</span>ostendens per sitim quæ tunc fuit, quemadmodum tuos exaltares, et adversarios illorum necares. <span class="Versetto" id="WS11_10">10&#160;</span>Cum enim tentati sunt, et quidem cum misericordia disciplinam accipientes, scierunt quemadmodum cum ira judicati impii tormenta paterentur.<a href='#FN74'>§</a> <span class="Versetto" id="WS11_11">11&#160;</span>Hos quidem tamquam pater monens probasti; illos autem tamquam durus rex interrogans condemnasti. <span class="Versetto" id="WS11_12">12&#160;</span>Absentes enim, et præsentes, similiter torquebantur. <span class="Versetto" id="WS11_13">13&#160;</span>Duplex enim illos acceperat tædium et gemitus, cum memoria præteritorum.<a href='#FN75'>**</a> <span class="Versetto" id="WS11_14">14&#160;</span>Cum enim audirent per sua tormenta bene secum agi, commemorati sunt Dominum, admirantes in finem exitus. <span class="Versetto" id="WS11_15">15&#160;</span>Quem enim in expositione prava projectum deriserunt, in finem eventus mirati sunt, non similiter justis sitientes.<a href='#FN76'>††</a> <span class="Versetto" id="WS11_16">16&#160;</span>Pro cogitationibus autem insensatis iniquitatis illorum, quod quidam errantes colebant mutos serpentes et bestias supervacuas, immisisti illis multitudinem mutorum animalium in vindictam;<a href='#FN77'>‡‡</a> <span class="Versetto" id="WS11_17">17&#160;</span>ut scirent quia per quæ peccat quis, per hæc et torquetur. <span class="Versetto" id="WS11_18">18&#160;</span>Non enim impossibilis erat omnipotens manus tua, quæ creavit orbem terrarum ex materia invisa, immittere illis multitudinem ursorum, aut audaces leones, <span class="Versetto" id="WS11_19">19&#160;</span>aut novi generis ira plenas ignotas bestias, aut vaporem ignium spirantes, aut fumi odorem proferentes, aut horrendas ab oculis scintillas emittentes; <span class="Versetto" id="WS11_20">20&#160;</span>quarum non solum læsura poterat illos exterminare, sed et aspectus per timorem occidere. <span class="Versetto" id="WS11_21">21&#160;</span>Sed et sine his uno spiritu poterant occidi, persecutionem passi ab ipsis factis suis, et dispersi per spiritum virtutis tuæ: sed omnia in mensura, et numero et pondere disposuisti.<a href='#FN78'>§§</a> <span class="Versetto" id="WS11_22">22&#160;</span>Multum enim valere, tibi soli supererat semper: et virtuti brachii tui quis resistet? <span class="Versetto" id="WS11_23">23&#160;</span>Quoniam tamquam momentum stateræ, sic est ante te orbis terrarum, et tamquam gutta roris antelucani quæ descendit in terram.<a href='#FN79'>***</a> <span class="Versetto" id="WS11_24">24&#160;</span>Sed misereris omnium, quia omnia potes; et dissimulas peccata hominum, propter pœnitentiam. <span class="Versetto" id="WS11_25">25&#160;</span>Diligis enim omnia quæ sunt, et nihil odisti eorum quæ fecisti; nec enim odiens aliquid constituisti aut fecisti.<a href='#FN80'>†††</a> <span class="Versetto" id="WS11_26">26&#160;</span>Quomodo autem posset aliquid permanere, nisi tu voluisses? aut quod a te vocatum non esset conservaretur? <span class="Versetto" id="WS11_27">27&#160;</span>Parcis autem omnibus, quoniam tua sunt, Domine, qui amas animas.]</p>

  <p class='pT4' id='WS12_0'>12</p>

  <p class='Normale'><span class="Versetto" id="WS12_1">1&#160;</span>[O quam bonus et suavis est, Domine, spiritus tuus in omnibus !<a href='#FN81'>*</a> <span class="Versetto" id="WS12_2">2&#160;</span>Ideoque eos qui exerrant partibus corripis, et de quibus peccant admones et alloqueris, ut relicta malitia credant in te, Domine.] <span class="Versetto" id="WS12_3">3&#160;</span>[Illos enim antiquos inhabitatores terræ sanctæ tuæ, quos exhorruisti,<a href='#FN82'>†</a> <span class="Versetto" id="WS12_4">4&#160;</span>quoniam odibilia opera tibi faciebant per medicamina et sacrificia injusta, <span class="Versetto" id="WS12_5">5&#160;</span>et filiorum suorum necatores sine misericordia, et comestores viscerum hominum, et devoratores sanguinis a medio sacramento tuo, <span class="Versetto" id="WS12_6">6&#160;</span>et auctores parentes animarum inauxiliatarum, perdere voluisti per manus parentum nostrorum: <span class="Versetto" id="WS12_7">7&#160;</span>ut dignam perciperent peregrinationem puerorum Dei, quæ tibi omnium carior est terra. <span class="Versetto" id="WS12_8">8&#160;</span>Sed et his tamquam hominibus pepercisti, et misisti antecessores exercitus tui vespas, ut illos paulatim exterminarent. <span class="Versetto" id="WS12_9">9&#160;</span>Non quia impotens eras in bello subjicere impios justis, aut bestiis sævis, aut verbo duro simul exterminare: <span class="Versetto" id="WS12_10">10&#160;</span>sed partibus judicans, dabas locum pœnitentiæ, non ignorans quoniam nequam est natio eorum, et naturalis malitia ipsorum, et quoniam non poterat mutari cogitatio illorum in perpetuum. <span class="Versetto" id="WS12_11">11&#160;</span>Semen enim erat maledictum ab initio; nec timens aliquem, veniam dabas peccatis illorum. <span class="Versetto" id="WS12_12">12&#160;</span>Quis enim dicet tibi: Quid fecisti? aut quis stabit contra judicium tuum? aut quis in conspectu tuo veniet vindex iniquorum hominum? aut quis tibi imputabit, si perierint nationes quas tu fecisti?<a href='#FN83'>‡</a> <span class="Versetto" id="WS12_13">13&#160;</span>Non enim est alius deus quam tu, cui cura est de omnibus, ut ostendas quoniam non injuste judicas judicium. <span class="Versetto" id="WS12_14">14&#160;</span>Neque rex, neque tyrannus in conspectu tuo inquirent de his quos perdidisti. <span class="Versetto" id="WS12_15">15&#160;</span>Cum ergo sis justus, juste omnia disponis; ipsum quoque qui non debet puniri, condemnare, exterum æstimas a tua virtute.<a href='#FN84'>§</a> <span class="Versetto" id="WS12_16">16&#160;</span>Virtus enim tua justitiæ initium est, et ob hoc quod Dominus es, omnibus te parcere facis.<a href='#FN85'>**</a> <span class="Versetto" id="WS12_17">17&#160;</span>Virtutem enim ostendis tu, qui non crederis esse in virtute consummatus, et horum qui te nesciunt audaciam traducis. <span class="Versetto" id="WS12_18">18&#160;</span>Tu autem dominator virtutis, cum tranquillitate judicas, et cum magna reverentia disponis nos: subest enim tibi, cum volueris posse.] <span class="Versetto" id="WS12_19">19&#160;</span>[Docuisti autem populum tuum per talia opera, quoniam oportet justum esse et humanum; et bonæ spei fecisti filios tuos, quoniam judicans das locum in peccatis pœnitentiæ. <span class="Versetto" id="WS12_20">20&#160;</span>Si enim inimicos servorum tuorum, et debitos morti, cum tanta cruciasti attentione, dans tempus et locum per quæ possent mutari a malitia: <span class="Versetto" id="WS12_21">21&#160;</span>cum quanta diligentia judicasti filios tuos, quorum parentibus juramenta et conventiones dedisti bonarum promissionum ! <span class="Versetto" id="WS12_22">22&#160;</span>Cum ergo das nobis disciplinam, inimicos nostros multipliciter flagellas, ut bonitatem tuam cogitemus judicantes, et cum de nobis judicatur, speremus misericordiam tuam. <span class="Versetto" id="WS12_23">23&#160;</span>Unde et illis qui in vita sua insensate et injuste vixerunt, per hæc quæ coluerunt dedisti summa tormenta.<a href='#FN86'>††</a> <span class="Versetto" id="WS12_24">24&#160;</span>Etenim in erroris via diutius erraverunt, deos æstimantes hæc quæ in animalibus sunt supervacua, infantium insensatorum more viventes. <span class="Versetto" id="WS12_25">25&#160;</span>Propter hoc tamquam pueris insensatis judicium in derisum dedisti. <span class="Versetto" id="WS12_26">26&#160;</span>Qui autem ludibriis et increpationibus non sunt correcti, dignum Dei judicium experti sunt.<a href='#FN87'>‡‡</a> <span class="Versetto" id="WS12_27">27&#160;</span>In quibus enim patientes indignabantur per hæc quos putabant deos, in ipsis cum exterminarentur videntes, illum quem olim negabant se nosse, verum Deum agnoverunt; propter quod et finis condemnationis eorum venit super illos.]<a href='#FN88'>§§</a></p>

  <p class='pT4' id='WS13_0'>13</p>

  <p class='Normale'><span class="Versetto" id="WS13_1">1&#160;</span>[Vani autem sunt omnes homines in quibus non subest scientia Dei; et de his quæ videntur bona, non potuerunt intelligere eum qui est, neque operibus attendentes agnoverunt quis esset artifex:<a href='#FN89'>*</a> <span class="Versetto" id="WS13_2">2&#160;</span>sed aut ignem, aut spiritum, aut citatum aërem, aut gyrum stellarum, aut nimiam aquam, aut solem et lunam, rectores orbis terrarum deos putaverunt. <span class="Versetto" id="WS13_3">3&#160;</span>Quorum si specie delectati, deos putaverunt, sciant quanto his dominator eorum speciosior est: speciei enim generator hæc omnia constituit. <span class="Versetto" id="WS13_4">4&#160;</span>Aut si virtutem et opera eorum mirati sunt, intelligant ab illis quoniam qui hæc fecit fortior est illis: <span class="Versetto" id="WS13_5">5&#160;</span>a magnitudine enim speciei et creaturæ cognoscibiliter poterit creator horum videri. <span class="Versetto" id="WS13_6">6&#160;</span>Sed tamen adhuc in his minor est querela; et hi enim fortasse errant, Deum quærentes, et volentes invenire.<a href='#FN90'>†</a> <span class="Versetto" id="WS13_7">7&#160;</span>Etenim cum in operibus illius conversentur inquirunt, et persuasum habent quoniam bona sunt quæ videntur. <span class="Versetto" id="WS13_8">8&#160;</span>Iterum autem nec his debet ignosci. <span class="Versetto" id="WS13_9">9&#160;</span>Si enim tantum potuerunt scire ut possent æstimare sæculum, quomodo hujus Dominum non facilius invenerunt?] <span class="Versetto" id="WS13_10">10&#160;</span>[Infelices autem sunt, et inter mortuos spes illorum est, qui appellaverunt deos opera manuum hominum: aurum et argentum, artis inventionem, et similitudines animalium, aut lapidem inutilem, opus manus antiquæ.<a href='#FN91'>‡</a> <span class="Versetto" id="WS13_11">11&#160;</span>Aut si quis artifex faber de silva lignum rectum secuerit, et hujus docte eradat omnem corticem, et arte sua usus diligenter fabricet vas utile in conversationem vitæ;<a href='#FN92'>§</a> <span class="Versetto" id="WS13_12">12&#160;</span>reliquiis autem ejus operis ad præparationem escæ abutatur, <span class="Versetto" id="WS13_13">13&#160;</span>et reliquum horum quod ad nullos usus facit, lignum curvum et vorticibus plenum sculpat diligenter per vacuitatem suam, et per scientiam suæ artis figuret illud, et assimilet illud imagini hominis, <span class="Versetto" id="WS13_14">14&#160;</span>aut alicui ex animalibus illud comparet: perliniens rubrica, et rubicundum faciens fuco colorem illius, et omnem maculam quæ in illo est perliniens; <span class="Versetto" id="WS13_15">15&#160;</span>et faciat ei dignam habitationem, et in pariete ponens illud, et confirmans ferro <span class="Versetto" id="WS13_16">16&#160;</span>ne forte cadat, prospiciens illi: sciens quoniam non potest adjuvare se: imago enim est, et opus est illi adjutorium. <span class="Versetto" id="WS13_17">17&#160;</span>Et de substantia sua, et de filiis suis, et de nuptiis votum faciens inquirit: non erubescit loqui cum illo qui sine anima est. <span class="Versetto" id="WS13_18">18&#160;</span>Et pro sanitate quidem infirmum deprecatur, et pro vita rogat mortuum, et in adjutorium inutilem invocat. <span class="Versetto" id="WS13_19">19&#160;</span>Et pro itinere petit ab eo qui ambulare non potest; et de acquirendo, et de operando, et de omnium rerum eventu, petit ab eo qui in omnibus est inutilis.]</p>

  <p class='pT4' id='WS14_0'>14</p>

  <p class='Normale'><span class="Versetto" id="WS14_1">1&#160;</span>[Iterum alius navigare cogitans, et per feros fluctus iter facere incipiens, ligno portante se, fragilius lignum invocat.<a href='#FN93'>*</a> <span class="Versetto" id="WS14_2">2&#160;</span>Illud enim cupiditas acquirendi excogitavit, et artifex sapientia fabricavit sua. <span class="Versetto" id="WS14_3">3&#160;</span>Tua autem, Pater, providentia gubernat: quoniam dedisti et in mari viam, et inter fluctus semitam firmissimam,<a href='#FN94'>†</a> <span class="Versetto" id="WS14_4">4&#160;</span>ostendens quoniam potens es ex omnibus salvare, etiam si sine arte aliquis adeat mare. <span class="Versetto" id="WS14_5">5&#160;</span>Sed ut non essent vacua sapientiæ tuæ opera, propter hoc etiam et exiguo ligno credunt homines animas suas, et transeuntes mare per ratem liberati sunt.<a href='#FN95'>‡</a> <span class="Versetto" id="WS14_6">6&#160;</span>Sed et ab initio cum perirent superbi gigantes, spes orbis terrarum ad ratem confugiens, remisit sæculo semen nativitatis quæ manu tua erat gubernata. <span class="Versetto" id="WS14_7">7&#160;</span>Benedictum est enim lignum per quod fit justitia; <span class="Versetto" id="WS14_8">8&#160;</span>per manus autem quod fit idolum, maledictum est et ipsum, et qui fecit illud: quia ille quidem operatus est, illud autem cum esset fragile, deus cognominatus est.<a href='#FN96'>§</a> <span class="Versetto" id="WS14_9">9&#160;</span>Similiter autem odio sunt Deo impius et impietas ejus; <span class="Versetto" id="WS14_10">10&#160;</span>etenim quod factum est, cum illo qui fecit tormenta patietur. <span class="Versetto" id="WS14_11">11&#160;</span>Propter hoc et in idolis nationum non erit respectus, quoniam creaturæ Dei in odium factæ sunt, et in tentationem animabus hominum, et in muscipulam pedibus insipientium.<a href='#FN97'>**</a> <span class="Versetto" id="WS14_12">12&#160;</span>Initium enim fornicationis est exquisitio idolorum, et adinventio illorum corruptio vitæ est:<a href='#FN98'>††</a> <span class="Versetto" id="WS14_13">13&#160;</span>neque enim erant ab initio, neque erunt in perpetuum.<a href='#FN99'>‡‡</a> <span class="Versetto" id="WS14_14">14&#160;</span>Supervacuitas enim hominum hæc advenit in orbem terrarum, et ideo brevis illorum finis est inventus.] <span class="Versetto" id="WS14_15">15&#160;</span>[Acerbo enim luctu dolens pater, cito sibi rapti filii fecit imaginem; et illum qui tunc quasi homo mortuus fuerat, nunc tamquam deum colere cœpit, et constituit inter servos suos sacra et sacrificia. <span class="Versetto" id="WS14_16">16&#160;</span>Deinde interveniente tempore, convalescente iniqua consuetudine, hic error tamquam lex custoditus est, et tyrannorum imperio colebantur figmenta. <span class="Versetto" id="WS14_17">17&#160;</span>Et hos quos in palam homines honorare non poterant propter hoc quod longe essent, e longinquo figura eorum allata, evidentem imaginem regis quem honorare volebant fecerunt, ut illum qui aberat, tamquam præsentem colerent sua sollicitudine. <span class="Versetto" id="WS14_18">18&#160;</span>Provexit autem ad horum culturam et hos qui ignorabant artificis eximia diligentia. <span class="Versetto" id="WS14_19">19&#160;</span>Ille enim, volens placere illi qui se assumpsit, elaboravit arte sua ut similitudinem in melius figuraret. <span class="Versetto" id="WS14_20">20&#160;</span>Multitudo autem hominum, abducta per speciem operis, eum qui ante tempus tamquam homo honoratus fuerat, nunc deum æstimaverunt. <span class="Versetto" id="WS14_21">21&#160;</span>Et hæc fuit vitæ humanæ deceptio, quoniam aut affectui aut regibus deservientes homines, incommunicabile nomen lapidibus et lignis imposuerunt.]<a href='#FN100'>§§</a> <span class="Versetto" id="WS14_22">22&#160;</span>[Et non suffecerat errasse eos circa Dei scientiam, sed et in magno viventes inscientiæ bello, tot et tam magna mala pacem appellant. <span class="Versetto" id="WS14_23">23&#160;</span>Aut enim filios suos sacrificantes, aut obscura sacrificia facientes, aut insaniæ plenas vigilias habentes,<a href='#FN101'>***</a> <span class="Versetto" id="WS14_24">24&#160;</span>neque vitam, neque nuptias mundas jam custodiunt: sed alius alium per invidiam occidit, aut adulterans contristat, <span class="Versetto" id="WS14_25">25&#160;</span>et omnia commista sunt: sanguis, homicidium, furtum et fictio, corruptio et infidelitas, turbatio et perjurium, tumultus bonorum,<a href='#FN102'>†††</a> <span class="Versetto" id="WS14_26">26&#160;</span>Dei immemoratio, animarum inquinatio, nativitatis immutatio, nuptiarum inconstantia, inordinatio mœchiæ et impudicitiæ. <span class="Versetto" id="WS14_27">27&#160;</span>Infandorum enim idolorum cultura omnis mali causa est, et initium et finis.<a href='#FN103'>‡‡‡</a> <span class="Versetto" id="WS14_28">28&#160;</span>Aut enim dum lætantur insaniunt, aut certe vaticinantur falsa, aut vivunt injuste, aut pejerant cito.<a href='#FN104'>§§§</a> <span class="Versetto" id="WS14_29">29&#160;</span>Dum enim confidunt in idolis quæ sine anima sunt, male jurantes noceri se non sperant. <span class="Versetto" id="WS14_30">30&#160;</span>Utraque ergo illis evenient digne, quoniam male senserunt de Deo, attendentes idolis, et juraverunt injuste, in dolo contemnentes justitiam. <span class="Versetto" id="WS14_31">31&#160;</span>Non enim juratorum virtus, sed peccantium pœna, perambulat semper injustorum prævaricationem.]</p>

  <p class='pT4' id='WS15_0'>15</p>

  <p class='Normale'><span class="Versetto" id="WS15_1">1&#160;</span>[Tu autem, Deus noster, suavis et verus es, patiens, et in misericordia disponens omnia.<a href='#FN105'>*</a> <span class="Versetto" id="WS15_2">2&#160;</span>Etenim si peccaverimus, tui sumus, scientes magnitudinem tuam; et si non peccaverimus, scimus quoniam apud te sumus computati. <span class="Versetto" id="WS15_3">3&#160;</span>Nosse enim te, consummata justitia est; et scire justitiam et virtutem tuam, radix est immortalitatis.<a href='#FN106'>†</a> <span class="Versetto" id="WS15_4">4&#160;</span>Non enim in errorem induxit nos hominum malæ artis excogitatio, nec umbra picturæ labor sine fructu, effigies sculpta per varios colores:<a href='#FN107'>‡</a> <span class="Versetto" id="WS15_5">5&#160;</span>cujus aspectus insensato dat concupiscentiam, et diligit mortuæ imaginis effigiem sine anima. <span class="Versetto" id="WS15_6">6&#160;</span>Malorum amatores digni sunt qui spem habeant in talibus, et qui faciunt illos, et qui diligunt, et qui colunt.]<a href='#FN108'>§</a> <span class="Versetto" id="WS15_7">7&#160;</span>[Sed et figulus mollem terram premens, laboriose fingit ad usus nostros unumquodque vas; et de eodem luto fingit quæ munda sunt in usum vasa, et similiter quæ his sunt contraria: horum autem vasorum quis sit usus, judex est figulus. <span class="Versetto" id="WS15_8">8&#160;</span>Et cum labore vano deum fingit de eodem luto ille qui paulo ante de terra factus fuerat, et post pusillum reducit se unde acceptus est, repetitus animæ debitum quam habebat. <span class="Versetto" id="WS15_9">9&#160;</span>Sed cura est illi non quia laboraturus est, nec quoniam brevis illi vita est: sed concertatur aurificibus et argentariis; sed et ærarios imitatur, et gloriam præfert, quoniam res supervacuas fingit. <span class="Versetto" id="WS15_10">10&#160;</span>Cinis est enim cor ejus, et terra supervacua spes illius, et luto vilior vita ejus:<a href='#FN109'>**</a> <span class="Versetto" id="WS15_11">11&#160;</span>quoniam ignoravit qui se finxit, et qui inspiravit illi animam quæ operatur, et qui insufflavit ei spiritum vitalem. <span class="Versetto" id="WS15_12">12&#160;</span>Sed et æstimaverunt ludum esse vitam nostram, et conversationem vitæ compositam ad lucrum, et oportere undecumque etiam ex malo acquirere. <span class="Versetto" id="WS15_13">13&#160;</span>Hic enim scit se super omnes delinquere, qui ex terræ materia fragilia vasa et sculptilia fingit.<a href='#FN110'>††</a> <span class="Versetto" id="WS15_14">14&#160;</span>Omnes enim insipientes, et infelices supra modum animæ superbi, sunt inimici populi tui, et imperantes illi: <span class="Versetto" id="WS15_15">15&#160;</span>quoniam omnia idola nationum deos æstimaverunt, quibus neque oculorum usus est ad videndum, neque nares ad percipiendum spiritum, neque aures ad audiendum, neque digiti manuum ad tractandum, sed et pedes eorum pigri ad ambulandum. <span class="Versetto" id="WS15_16">16&#160;</span>Homo enim fecit illos; et qui spiritum mutuatus est, is finxit illos. Nemo enim sibi similem homo poterit deum fingere. <span class="Versetto" id="WS15_17">17&#160;</span>Cum enim sit mortalis, mortuum fingit manibus iniquis. Melior enim est ipse his quos colit, quia ipse quidem vixit, cum esset mortalis, illi autem numquam.]<a href='#FN111'>‡‡</a> <span class="Versetto" id="WS15_18">18&#160;</span>[Sed et animalia miserrima colunt; insensata enim comparata his, illis sunt deteriora.<a href='#FN112'>§§</a> <span class="Versetto" id="WS15_19">19&#160;</span>Sed nec aspectu aliquis ex his animalibus bona potest conspicere: effugerunt autem Dei laudem et benedictionem ejus.]</p>

  <p class='pT4' id='WS16_0'>16</p>

  <p class='Normale'><span class="Versetto" id="WS16_1">1&#160;</span>[Propter hæc et per his similia passi sunt digne tormenta, et per multitudinem bestiarum exterminati sunt. <span class="Versetto" id="WS16_2">2&#160;</span>Pro quibus tormentis bene disposuisti populum tuum, quibus dedisti concupiscentiam delectamenti sui novum saporem, escam parans eis ortygometram:<a href='#FN113'>*</a> <span class="Versetto" id="WS16_3">3&#160;</span>ut illi quidem, concupiscentes escam propter ea quæ illis ostensa et missa sunt, etiam a necessaria concupiscentia averterentur. Hi autem in brevi inopes facti, novam gustaverunt escam. <span class="Versetto" id="WS16_4">4&#160;</span>Oportebat enim illis sine excusatione quidem supervenire interitum exercentibus tyrannidem; his autem tantum ostendere quemadmodum inimici eorum exterminabantur. <span class="Versetto" id="WS16_5">5&#160;</span>Etenim cum illis supervenit sæva bestiarum ira, morsibus perversorum colubrorum exterminabantur. <span class="Versetto" id="WS16_6">6&#160;</span>Sed non in perpetuum ira tua permansit, sed ad correptionem in brevi turbati sunt, signum habentes salutis ad commemorationem mandati legis tuæ.<a href='#FN114'>†</a> <span class="Versetto" id="WS16_7">7&#160;</span>Qui enim conversus est, non per hoc quod videbat sanabatur, sed per te, omnium salvatorem. <span class="Versetto" id="WS16_8">8&#160;</span>In hoc autem ostendisti inimicis nostris quia tu es qui liberas ab omni malo. <span class="Versetto" id="WS16_9">9&#160;</span>Illos enim locustarum et muscarum occiderunt morsus, et non est inventa sanitas animæ illorum, quia digni erant ab hujuscemodi exterminari.<a href='#FN115'>‡</a> <span class="Versetto" id="WS16_10">10&#160;</span>Filios autem tuos nec draconum venenatorum vicerunt dentes: misericordia enim tua adveniens sanabat illos. <span class="Versetto" id="WS16_11">11&#160;</span>In memoria enim sermonum tuorum examinabantur, et velociter salvabantur: ne in altam incidentes oblivionem non possent tuo uti adjutorio. <span class="Versetto" id="WS16_12">12&#160;</span>Etenim neque herba, neque malagma sanavit eos: sed tuus, Domine, sermo, qui sanat omnia.<a href='#FN116'>§</a> <span class="Versetto" id="WS16_13">13&#160;</span>Tu es enim, Domine, qui vitæ et mortis habes potestatem, et deducis ad portas mortis, et reducis. <span class="Versetto" id="WS16_14">14&#160;</span>Homo autem occidit quidem per malitiam; et cum exierit spiritus, non revertetur, nec revocabit animam quæ recepta est.<a href='#FN117'>**</a> <span class="Versetto" id="WS16_15">15&#160;</span>Sed tuam manum effugere impossibile est. <span class="Versetto" id="WS16_16">16&#160;</span>Negantes enim te nosse impii, per fortitudinem brachii tui flagellati sunt: novis aquis, et grandinibus, et pluviis persecutionem passi, et per ignem consumpti.<a href='#FN118'>††</a> <span class="Versetto" id="WS16_17">17&#160;</span>Quod enim mirabile erat, in aqua, quæ omnia extinguit, plus ignis valebat: vindex est enim orbis justorum. <span class="Versetto" id="WS16_18">18&#160;</span>Quodam enim tempore mansuetabatur ignis, ne comburerentur quæ ad impios missa erant animalia, sed ut ipsi videntes scirent quoniam Dei judicio patiuntur persecutionem.<a href='#FN119'>‡‡</a> <span class="Versetto" id="WS16_19">19&#160;</span>Et quodam tempore in aqua supra virtutem ignis exardescebat undique, ut iniquæ terræ nationem exterminaret. <span class="Versetto" id="WS16_20">20&#160;</span>Pro quibus angelorum esca nutrivisti populum tuum, et paratum panem de cælo præstitisti illis sine labore, omne delectamentum in se habentem, et omnis saporis suavitatem.<a href='#FN120'>§§</a> <span class="Versetto" id="WS16_21">21&#160;</span>Substantia enim tua dulcedinem tuam, quam in filios habes, ostendebat; et deserviens uniuscujusque voluntati, ad quod quisque volebat convertebatur. <span class="Versetto" id="WS16_22">22&#160;</span>Nix autem et glacies sustinebant vim ignis, et non tabescebant: ut scirent quoniam fructus inimicorum exterminabat ignis ardens in grandine et pluvia coruscans; <span class="Versetto" id="WS16_23">23&#160;</span>hic autem iterum ut nutrirentur justi, etiam suæ virtutis oblitus est. <span class="Versetto" id="WS16_24">24&#160;</span>Creatura enim tibi factori deserviens, exardescit in tormentum adversus injustos, et lenior fit ad benefaciendum pro his qui in te confidunt.<a href='#FN121'>***</a> <span class="Versetto" id="WS16_25">25&#160;</span>Propter hoc et tunc in omnia transfigurata, omnium nutrici gratiæ tuæ deserviebat, ad voluntatem eorum qui a te desiderabant:<a href='#FN122'>†††</a> <span class="Versetto" id="WS16_26">26&#160;</span>ut scirent filii tui quos dilexisti, Domine, quoniam non nativitatis fructus pascunt homines, sed sermo tuus hos qui in te crediderint conservat. <span class="Versetto" id="WS16_27">27&#160;</span>Quod enim ab igne non poterat exterminari, statim ab exiguo radio solis calefactum tabescebat: <span class="Versetto" id="WS16_28">28&#160;</span>ut notum omnibus esset quoniam oportet prævenire solem ad benedictionem tuam, et ad ortum lucis te adorare.<a href='#FN123'>‡‡‡</a> <span class="Versetto" id="WS16_29">29&#160;</span>Ingrati enim spes tamquam hibernalis glacies tabescet, et disperiet tamquam aqua supervacua.]</p>

  <p class='pT4' id='WS17_0'>17</p>

  <p class='Normale'><span class="Versetto" id="WS17_1">1&#160;</span>[Magna sunt enim judicia tua, Domine, et inenarrabilia verba tua: propter hoc indisciplinatæ animæ erraverunt.<a href='#FN124'>*</a> <span class="Versetto" id="WS17_2">2&#160;</span>Dum enim persuasum habent iniqui posse dominari nationi sanctæ, vinculis tenebrarum et longæ noctis compediti, inclusi sub tectis, fugitivi perpetuæ providentiæ jacuerunt. <span class="Versetto" id="WS17_3">3&#160;</span>Et dum putant se latere in obscuris peccatis, tenebroso oblivionis velamento dispersi sunt, paventes horrende, et cum admiratione nimia perturbati. <span class="Versetto" id="WS17_4">4&#160;</span>Neque enim quæ continebat illos spelunca sine timore custodiebat, quoniam sonitus descendens perturbabat illos, et personæ tristes illis apparentes pavorem illis præstabant.<a href='#FN125'>†</a> <span class="Versetto" id="WS17_5">5&#160;</span>Et ignis quidem nulla vis poterat illis lumen præbere, nec siderum limpidæ flammæ illuminare poterant illam noctem horrendam. <span class="Versetto" id="WS17_6">6&#160;</span>Apparebat autem illis subitaneus ignis, timore plenus; et timore perculsi illius quæ non videbatur faciei, æstimabant deteriora esse quæ videbantur.<a href='#FN126'>‡</a> <span class="Versetto" id="WS17_7">7&#160;</span>Et magicæ artis appositi erant derisus, et sapientiæ gloriæ correptio cum contumelia. <span class="Versetto" id="WS17_8">8&#160;</span>Illi enim qui promittebant timores et perturbationes expellere se ab anima languente, hi cum derisu pleni timore languebant. <span class="Versetto" id="WS17_9">9&#160;</span>Nam etsi nihil illos ex monstris perturbabat, transitu animalium et serpentium sibilatione commoti, tremebundi peribant, et aërem quem nulla ratione quis effugere posset, negantes se videre.<a href='#FN127'>§</a> <span class="Versetto" id="WS17_10">10&#160;</span>Cum sit enim timida nequitia, dat testimonium condemnationis: semper enim præsumit sæva, perturbata conscientia: <span class="Versetto" id="WS17_11">11&#160;</span>nihil enim est timor nisi proditio cogitationis auxiliorum.<a href='#FN128'>**</a> <span class="Versetto" id="WS17_12">12&#160;</span>Et dum ab intus minor est exspectatio, majorem computat inscientiam ejus causæ, de qua tormentum præstat. <span class="Versetto" id="WS17_13">13&#160;</span>Illi autem qui impotentem vere noctem, et ab infimis et ab altissimis inferis supervenientem, eumdem somnum dormientes,<a href='#FN129'>††</a> <span class="Versetto" id="WS17_14">14&#160;</span>aliquando monstrorum exagitabantur timore, aliquando animæ deficiebant traductione: subitaneus enim illis et insperatus timor supervenerat. <span class="Versetto" id="WS17_15">15&#160;</span>Deinde si quisquam ex illis decidisset, custodiebatur in carcere sine ferro reclusus. <span class="Versetto" id="WS17_16">16&#160;</span>Si enim rusticus quis erat, aut pastor, aut agri laborum operarius præoccupatus esset, ineffugibilem sustinebat necessitatem; <span class="Versetto" id="WS17_17">17&#160;</span>una enim catena tenebrarum omnes erant colligati. Sive spiritus sibilans, aut inter spissos arborum ramos avium sonus suavis, aut vis aquæ decurrentis nimium, <span class="Versetto" id="WS17_18">18&#160;</span>aut sonus validus præcipitatarum petrarum, aut ludentium animalium cursus invisus, aut mugientium valida bestiarum vox, aut resonans de altissimis montibus echo: deficientes faciebant illos præ timore. <span class="Versetto" id="WS17_19">19&#160;</span>Omnis enim orbis terrarum limpido illuminabatur lumine, et non impeditis operibus continebatur.<a href='#FN130'>‡‡</a> <span class="Versetto" id="WS17_20">20&#160;</span>Solis autem illis superposita erat gravis nox, imago tenebrarum quæ superventura illis erat: ipsi ergo sibi erant graviores tenebris.]<a href='#FN131'>§§</a></p>

  <p class='pT4' id='WS18_0'>18</p>

  <p class='Normale'><span class="Versetto" id="WS18_1">1&#160;</span>[Sanctis autem tuis maxima erat lux, et horum quidem vocem audiebant, sed figuram non videbant. Et quia non et ipsi eadem passi erant, magnificabant te;<a href='#FN132'>*</a> <span class="Versetto" id="WS18_2">2&#160;</span>et qui ante læsi erant, quia non lædebantur, gratias agebant, et ut esset differentia, donum petebant. <span class="Versetto" id="WS18_3">3&#160;</span>Propter quod ignis ardentem columnam ducem habuerunt ignotæ viæ, et solem sine læsura boni hospitii præstitisti. <span class="Versetto" id="WS18_4">4&#160;</span>Digni quidem illi carere luce, et pati carcerem tenebrarum, qui inclusos custodiebant filios tuos, per quos incipiebat incorruptum legis lumen sæculo dari.]<a href='#FN133'>†</a> <span class="Versetto" id="WS18_5">5&#160;</span>[Cum cogitarent justorum occidere infantes, et uno exposito filio et liberato, in traductionem illorum, multitudinem filiorum abstulisti, et pariter illos perdidisti in aqua valida. <span class="Versetto" id="WS18_6">6&#160;</span>Illa enim nox ante cognita est a patribus nostris, ut vere scientes quibus juramentis crediderunt, animæquiores essent. <span class="Versetto" id="WS18_7">7&#160;</span>Suscepta est autem a populo tuo sanitas quidem justorum, injustorum autem exterminatio. <span class="Versetto" id="WS18_8">8&#160;</span>Sicut enim læsisti adversarios, sic et nos provocans magnificasti. <span class="Versetto" id="WS18_9">9&#160;</span>Absconse enim sacrificabant justi pueri bonorum, et justitiæ legem in concordia disposuerunt; similiter et bona et mala recepturos justos, patrum jam decantantes laudes.<a href='#FN134'>‡</a> <span class="Versetto" id="WS18_10">10&#160;</span>Resonabat autem inconveniens inimicorum vox, et flebilis audiebatur planctus ploratorum infantium. <span class="Versetto" id="WS18_11">11&#160;</span>Simili autem pœna servus cum domino afflictus est, et popularis homo regi similia passus. <span class="Versetto" id="WS18_12">12&#160;</span>Similiter ergo omnes, uno nomine mortis, mortuos habebant innumerabiles: nec enim ad sepeliendum vivi sufficiebant, quoniam uno momento quæ erat præclarior natio illorum exterminata est. <span class="Versetto" id="WS18_13">13&#160;</span>De omnibus enim non credentes, propter veneficia; tunc vero primum cum fuit exterminium primogenitorum, spoponderunt populum Dei esse. <span class="Versetto" id="WS18_14">14&#160;</span>Cum enim quietum silentium contineret omnia, et nox in suo cursu medium iter haberet, <span class="Versetto" id="WS18_15">15&#160;</span>omnipotens sermo tuus de cælo, a regalibus sedibus, durus debellator in mediam exterminii terram prosilivit,<a href='#FN135'>§</a> <span class="Versetto" id="WS18_16">16&#160;</span>gladius acutus insimulatum imperium tuum portans: et stans, replevit omnia morte, et usque ad cælum attingebat stans in terra. <span class="Versetto" id="WS18_17">17&#160;</span>Tunc continuo visus somniorum malorum turbaverunt illos, et timores supervenerunt insperati. <span class="Versetto" id="WS18_18">18&#160;</span>Et alius alibi projectus semivivus, propter quam moriebatur causam demonstrabat mortis. <span class="Versetto" id="WS18_19">19&#160;</span>Visiones enim quæ illos turbaverunt hæc præmonebant, ne inscii quare mala patiebantur perirent.<a href='#FN136'>**</a> <span class="Versetto" id="WS18_20">20&#160;</span>Tetigit autem tunc et justos tentatio mortis, et commotio in eremo facta est multitudinis: sed non diu permansit ira tua.<a href='#FN137'>††</a> <span class="Versetto" id="WS18_21">21&#160;</span>Prosperans enim homo sine querela deprecari pro populis, proferens servitutis suæ scutum, orationem et per incensum deprecationem allegans, restitit iræ, et finem imposuit necessitati, ostendens quoniam tuus est famulus. <span class="Versetto" id="WS18_22">22&#160;</span>Vicit autem turbas non in virtute corporis, nec armaturæ potentia: sed verbo illum qui se vexabat subjecit, juramenta parentum et testamentum commemorans. <span class="Versetto" id="WS18_23">23&#160;</span>Cum enim jam acervatim cecidissent super alterutrum mortui, interstitit, et amputavit impetum, et divisit illam quæ ad vivos ducebat viam. <span class="Versetto" id="WS18_24">24&#160;</span>In veste enim poderis quam habebat, totus erat orbis terrarum; et parentum magnalia in quatuor ordinibus lapidum erant sculpta, et magnificentia tua in diademate capitis illius sculpta erat.<a href='#FN138'>‡‡</a> <span class="Versetto" id="WS18_25">25&#160;</span>His autem cessit qui exterminabat, et hæc extimuit: erat enim sola tentatio iræ sufficiens.]</p>

  <p class='pT4' id='WS19_0'>19</p>

  <p class='Normale'><span class="Versetto" id="WS19_1">1&#160;</span>[Impiis autem usque in novissimum sine misericordia ira supervenit. Præsciebat enim et futura illorum:<a href='#FN139'>*</a> <span class="Versetto" id="WS19_2">2&#160;</span>quoniam cum ipsi permisissent ut se educerent, et cum magna sollicitudine præmisissent illos, consequebantur illos, pœnitentia acti. <span class="Versetto" id="WS19_3">3&#160;</span>Adhuc enim inter manus habentes luctum, et deplorantes ad monumenta mortuorum, aliam sibi assumpserunt cogitationem inscientiæ, et quos rogantes projecerant, hos tamquam fugitivos persequebantur. <span class="Versetto" id="WS19_4">4&#160;</span>Ducebat enim illos ad hunc finem digna necessitas; et horum quæ acciderant commemorationem amittebant, ut quæ deerant tormentis repleret punitio: <span class="Versetto" id="WS19_5">5&#160;</span>et populus quidem tuus mirabiliter transiret, illi autem novam mortem invenirent. <span class="Versetto" id="WS19_6">6&#160;</span>Omnis enim creatura ad suum genus ab initio refigurabatur, deserviens tuis præceptis, ut pueri tui custodirentur illæsi. <span class="Versetto" id="WS19_7">7&#160;</span>Nam nubes castra eorum obumbrabat, et ex aqua quæ ante erat, terra arida apparuit, et in mari Rubro via sine impedimento, et campus germinans de profundo nimio: <span class="Versetto" id="WS19_8">8&#160;</span>per quem omnis natio transivit quæ tegebatur tua manu, videntes tua mirabilia et monstra.<a href='#FN140'>†</a> <span class="Versetto" id="WS19_9">9&#160;</span>Tamquam enim equi depaverunt escam, et tamquam agni exsultaverunt, magnificantes te, Domine, qui liberasti illos. <span class="Versetto" id="WS19_10">10&#160;</span>Memores enim erant adhuc eorum quæ in incolatu illorum facta fuerant: quemadmodum pro natione animalium eduxit terra muscas, et pro piscibus eructavit fluvius multitudinem ranarum.<a href='#FN141'>‡</a> <span class="Versetto" id="WS19_11">11&#160;</span>Novissime autem viderunt novam creaturam avium, cum, adducti concupiscentia, postulaverunt escas epulationis. <span class="Versetto" id="WS19_12">12&#160;</span>In allocutione enim desiderii ascendit illis de mari ortygometra: et vexationes peccatoribus supervenerunt, non sine illis quæ ante facta erant argumentis per vim fulminum: juste enim patiebantur secundum suas nequitias.] <span class="Versetto" id="WS19_13">13&#160;</span>[Etenim detestabiliorem inhospitalitatem instituerunt: alii quidem ignotos non recipiebant advenas; alii autem bonos hospites in servitutem redigebant. <span class="Versetto" id="WS19_14">14&#160;</span>Et non solum hæc, sed et alius quidam respectus illorum erat, quoniam inviti recipiebant extraneos. <span class="Versetto" id="WS19_15">15&#160;</span>Qui autem cum lætitia receperunt hos qui eisdem usi erant justitiis, sævissimis afflixerunt doloribus. <span class="Versetto" id="WS19_16">16&#160;</span>Percussi sunt autem cæcitate: sicut illi in foribus justi, cum subitaneis cooperti essent tenebris, unusquisque transitum ostii sui quærebat. <span class="Versetto" id="WS19_17">17&#160;</span>In se enim elementa dum convertuntur, sicut in organo qualitatis sonus immutatur, et omnia suum sonum custodiunt: unde æstimari ex ipso visu certo potest.<a href='#FN142'>§</a> <span class="Versetto" id="WS19_18">18&#160;</span>Agrestia enim in aquatica convertebantur, et quæcumque erant natantia, in terram transibant. <span class="Versetto" id="WS19_19">19&#160;</span>Ignis in aqua valebat supra suam virtutem, et aqua extinguentis naturæ obliviscebatur. <span class="Versetto" id="WS19_20">20&#160;</span>Flammæ e contrario corruptibilium animalium non vexaverunt carnes coambulantium, nec dissolvebant illam, quæ facile dissolvebatur sicut glacies, bonam escam. In omnibus enim magnificasti populum tuum, Domine, et honorasti, et non despexisti, in omni tempore et in omni loco assistens eis.]<a href='#FN143'>**</a></p>

  <p class="footnote"></p>

  <hr/>

  <aside id="FN1">
    <p class="f"><a class="notebackref" href="#WS1_1"><span class="notemark">*</span> 1:1</a> <span class="fk">Prologus</span><span class="ft"> Liber Sapientiæ apud Hebræos nusquam est. Unde et ipse stylus Græcam magis eloquentiam redolet. Hunc Judæi Philonis esse affirmant. Qui proinde Sapientiæ nominatur, quia in eo Christi adventus, qui est sapientia Patris et passio ejus, evidenter exprimitur. </span><span class="fk">Diligite justitiam, </span><span class="ft"> etc. RAB. in lib. Sap., tom. 3. Hunc librum Hieronymus asserit non a Salomone, etc., </span><span class="fk">usque ad Diligite justitiam, </span><span class="ft"> etc. </span><span class="fk">Terram. </span><span class="ft"> Carnem, scilicet discrete reprimitis, ne superbiat contra spiritum. Quasi: </span><span class="fk">Primum quærite regnum Dei</span><span class="ft"> Matth. 6., etc. </span><span class="fk">In simplicitate. </span><span class="ft"> Id est voluntati illius vos subjicite: et mandata custodite; quasi dicat: Qui non intelligitis, nolite reprehendere, quia secreta Dei non possunt humana ratione comprehendi, quia incomprehensibilia sunt judicia ejus, et investigabiles viæ ejus Rom. 11..</span></p>
  </aside>

  <aside id="FN2">
    <p class="f"><a class="notebackref" href="#WS1_4"><span class="notemark">†</span> 1:4</a> <span class="fk">Quoniam in malevolam, </span><span class="ft"> etc. Id est in animali homine, juxta illud: </span><span class="fk">Animalis homo non percipit</span><span class="ft"> I Cor. 2., etc. Et ideo non dixit spiritum, id est animam spiritualem. RAB. Frustra sibi blandiuntur philosophi, et hæretici, et falsi Christiani. Soli enim mundo corde sapientiam Dei possunt cipere.</span></p>
  </aside>

  <aside id="FN3">
    <p class="f"><a class="notebackref" href="#WS1_6"><span class="notemark">‡</span> 1:6</a> <span class="fk">Benignus. </span><span class="ft"> Contra illos invehitur, qui cogitationes bonas et malas dicunt a Deo immitti; cum Deus velit omnes salvos fieri homines, et ad cognitionem veritatis venire. Ipse enim neminem tentat, ut decipiat, sed ut probet, unde: </span><span class="fk">Tentavit Deus Abraham</span><span class="ft"> Gen. 22.; et, </span><span class="fk">Proba me et tenta me</span><span class="ft"> Psal. 25., etc. Unusquisque autem tentatur a concupiscentia sua, et justo Dei judicio permittitur cadere, qui spiritui veritatis noluit obedire.</span></p>
  </aside>

  <aside id="FN4">
    <p class="f"><a class="notebackref" href="#WS1_7"><span class="notemark">§</span> 1:7</a> <span class="fk">Et hoc quod continet omnia. </span><span class="ft"> Id est Spiritus, qui omnia gubernat et regit. Vel, qui attingit a fine usque ad finem, </span><span class="fk">scientiam habet vocis, </span><span class="ft"> id est, intelligentiam Scripturarum præstat hominibus. Vel, </span><span class="fk">quod continet omnia, </span><span class="ft"> id est, homo qui convenientem habet cum omni creatura. </span><span class="fk">Scientiam habet vocis, </span><span class="ft"> id est diversarum linguarum Spiritu sancto, qui dedit apostolis loqui diversis linguis magnalia Dei. Vel </span><span class="fk">quod continet omnia, </span><span class="ft"> id est Spiritus sanctus, qui omnia replet sua essentia, </span><span class="fk">scientiam habet vocis, </span><span class="ft"> id est Verbi Dei, id est ejusdem est scientiæ cum Verbo. Vel, </span><span class="fk">hoc quod continet omnia, </span><span class="ft"> id est Ecclesiam, in qua </span><span class="fk">alii datur sermo scientiæ, </span><span class="ft"> etc. RAB. Qui in principio </span><span class="fk">ferebatur super aquas, </span><span class="ft"> et majestate sua omnem creaturam implet et continet.</span></p>
  </aside>

  <aside id="FN5">
    <p class="f"><a class="notebackref" href="#WS1_8"><span class="notemark">**</span> 1:8</a> <span class="fk">Propter hoc. </span><span class="ft"> RAB. Sicut electi donum scientiæ et pietatis per Spiritum accipiunt: sic reprobi, superbia sua inflati, errorem suum impudenter proferunt; quoniam spiritum Dei celare non possunt, nec justam pœnam evadunt: quia sicut oculi Domini super justos, et aures ejus in preces eorum, ita vultus Domini super facientes mala.</span></p>
  </aside>

  <aside id="FN6">
    <p class="f"><a class="notebackref" href="#WS1_11"><span class="notemark">††</span> 1:11</a> <span class="fk">Custodite ergo. </span><span class="ft"> RAB. Perniciosæ sunt murmurationes et detractiones, unde: </span><span class="fk">Susurrones enim et detractores Deo sunt odibiles</span><span class="ft"> Rom. 1.; unde: </span><span class="fk">Qui detrahit alicui rei, in futurum se obligat</span><span class="ft"> Prov. 13.. </span><span class="fk">Os quod mentitur. </span><span class="ft"> ID. Est mendacium levioris culpæ, etc., usque ad et ipsum bonum remunerat.</span></p>
  </aside>

  <aside id="FN7">
    <p class="f"><a class="notebackref" href="#WS1_12"><span class="notemark">‡‡</span> 1:12</a> <span class="fk">Nolite zelare. </span><span class="ft"> ID. Enumeravit, quæ sunt homini noxia, etc., usque ad sed potius ex vitio.</span></p>
  </aside>

  <aside id="FN8">
    <p class="f"><a class="notebackref" href="#WS1_16"><span class="notemark">§§</span> 1:16</a> <span class="fk">Et sponsiones. </span><span class="ft"> Percussimus fœdus cum morte, et cum inferno fecimus pactum.</span></p>
  </aside>

  <aside id="FN9">
    <p class="f"><a class="notebackref" href="#WS2_1"><span class="notemark">*</span> 2:1</a> <span class="fk">Dixerunt enim. </span><span class="ft"> RAB. Vox perditorum, etc., usque ad et in nihilum redigemur.</span></p>
  </aside>

  <aside id="FN10">
    <p class="f"><a class="notebackref" href="#WS2_2"><span class="notemark">†</span> 2:2</a> <span class="fk">Quoniam fumus. </span><span class="ft"> Vere nihil erimus, quia </span><span class="fk">fumus et flatus est in naribus nostris. </span><span class="ft"> id est, in corpore nostro, id est corpus nostrum fumo et flatui comparatur, qui simul oriuntur et deficiunt. </span><span class="fk">Et sermo scintilla. </span><span class="ft"> Id est anima comparabilis scintillæ, quæ statim fit nihil, </span><span class="fk">sermo</span><span class="ft"> dico, id est, anima. </span><span class="fk">Ad commovendum cor nostrum. </span><span class="ft"> Id est vegetat corpus. Et quod ita sit exponendum, probat subdens. </span><span class="fk">Quia exstinctus cinis, </span><span class="ft"> et post, </span><span class="fk">spiritus diffundetur</span></p>
  </aside>

  <aside id="FN11">
    <p class="f"><a class="notebackref" href="#WS2_10"><span class="notemark">‡</span> 2:10</a> <span class="fk">Opprimamus. </span><span class="ft"> RAB. Generaliter pertinent hæc ad eos, etc., usque ad nec ipsi capiti parent, sed blasphemant, et arguunt.</span></p>
  </aside>

  <aside id="FN12">
    <p class="f"><a class="notebackref" href="#WS2_17"><span class="notemark">§</span> 2:17</a> <span class="fk">Videamus. </span><span class="ft"> RAB. Similia in Evangelio dicuntur, ubi pontifices et Pharisæi consilium inierunt, quomodo Jesum morti traderent: et in cruce posito illudebant, dicentes: </span><span class="fk">Alios salvos fecit, seipsum autem, </span><span class="ft"> etc. </span><span class="fk">Si Rex Isræl est, descendat nunc de cruce</span><span class="ft"> Matth. 27., etc.</span></p>
  </aside>

  <aside id="FN13">
    <p class="f"><a class="notebackref" href="#WS2_20"><span class="notemark">**</span> 2:20</a> <span class="fk">Morte turpissima. </span><span class="ft"> Cruce, scilicet, quæ usque ad passionem Christi pœna reorum fuit, nunc tropæum est victoriæ.</span></p>
  </aside>

  <aside id="FN14">
    <p class="f"><a class="notebackref" href="#WS2_23"><span class="notemark">††</span> 2:23</a> <span class="fk">Quoniam Deus. </span><span class="ft"> Id est, non est auctor malorum Deus; ad immortalitatem enim creavit hominem, qui diabolicæ consentiens suggestioni, mortis sententiæ subjectus est.</span></p>
  </aside>

  <aside id="FN15">
    <p class="f"><a class="notebackref" href="#WS3_1"><span class="notemark">*</span> 3:1</a> <span class="fk">Justorum autem animæ. </span><span class="ft"> RAB. In priori capite iniquorum sententia expressa est, etc., usque ad unde: </span><span class="fk">Pretiosa in conspectu Domini mors sanctorum ejus</span><span class="ft"> Psal. 115..</span></p>
  </aside>

  <aside id="FN16">
    <p class="f"><a class="notebackref" href="#WS3_7"><span class="notemark">†</span> 3:7</a> <span class="fk">Scintillæ. </span><span class="ft"> Scintilla duo facit, scilicet mutat cito arundinetum, et vindicat.</span></p>
  </aside>

  <aside id="FN17">
    <p class="f"><a class="notebackref" href="#WS3_8"><span class="notemark">‡</span> 3:8</a> <span class="fk">Et regnabit Dominus. </span><span class="ft"> Cum quo et membra regnabunt. Unde in Daniele: </span><span class="fk">Regnum et potestas, et magnitudo regni, quæ est super cœlum, dabitur populo sanctorum Altissimi</span><span class="ft"> Dan. 7..</span></p>
  </aside>

  <aside id="FN18">
    <p class="f"><a class="notebackref" href="#WS3_11"><span class="notemark">§</span> 3:11</a> <span class="fk">Sapientiam. </span><span class="ft"> RAB. Possunt hæretici in hac sententia notari, etc., usque ad sed operationem reproborum maledictione æterna dignum esse ostendit.</span></p>
  </aside>

  <aside id="FN19">
    <p class="f"><a class="notebackref" href="#WS3_13"><span class="notemark">**</span> 3:13</a> <span class="fk">Quoniam felix. </span><span class="ft"> ID. Potest in </span><span class="fk">sterili</span><span class="ft"> et in </span><span class="fk">spadone</span><span class="ft"> virginum ordo intelligi, etc., usque ad in voluntate animi, non debilitate corporis.</span></p>
  </aside>

  <aside id="FN20">
    <p class="f"><a class="notebackref" href="#WS3_18"><span class="notemark">††</span> 3:18</a> <span class="fk">In die agnitionis. </span><span class="ft"> Id est, judicii, quando electi a judice suo agniti, ad regnum possidendum invitabuntur; mali autem nulla spe restaurationis consolabuntur, sed in æternum cruciandi a conspectu summi regis expellentur.</span></p>
  </aside>

  <aside id="FN21">
    <p class="f"><a class="notebackref" href="#WS4_1"><span class="notemark">*</span> 4:1</a> <span class="fk">O quam pulchra est, </span><span class="ft"> etc. RAB. Vituperatis et hæreticis et schismaticis laudat catholicos, etc., usque ad et ideo ait: </span><span class="fk">Cum claritate, </span><span class="ft"> etc.</span></p>
  </aside>

  <aside id="FN22">
    <p class="f"><a class="notebackref" href="#WS4_2"><span class="notemark">†</span> 4:2</a> <span class="fk">Præmium vincens. </span><span class="ft"> Præmium datum pro certamine transitorio, quod majus est illis certaminibus et persecutionibus.</span></p>
  </aside>

  <aside id="FN23">
    <p class="f"><a class="notebackref" href="#WS4_3"><span class="notemark">‡</span> 4:3</a> <span class="fk">Multigena autem impiorum. </span><span class="ft"> Alternatim de catholicis et hæreticis loquitur, ut horum laudabilem sapientiam, illorum vituperabilem demonstret versutiam. </span><span class="fk">Plantationes. </span><span class="ft"> Quoniam Græce, vitulus Latine dicitur:, quidam non intellexerunt esse plantationes, et </span><span class="fk">vitulamina</span><span class="ft"> interpretati sunt: qui error tam multos codices præoccupavit, ut vix inveniatur aliter scriptum.</span></p>
  </aside>

  <aside id="FN24">
    <p class="f"><a class="notebackref" href="#WS4_7"><span class="notemark">§</span> 4:7</a> <span class="fk">Justus, </span><span class="ft"> etc. RAB. Cum dixisset de malorum interitu, etc., usque ad illi de vita ad mortem æternam.</span></p>
  </aside>

  <aside id="FN25">
    <p class="f"><a class="notebackref" href="#WS4_10"><span class="notemark">**</span> 4:10</a> <span class="fk">Placens Deo. </span><span class="ft"> RAB. Non ideo tollit Deus, etc., usque ad unde Petrus, </span><span class="fk">Novit Deus pios de tentatione eripere, iniquos vero in diem judicii cruciandos reservare</span><span class="ft"> I Petr. 1..</span></p>
  </aside>

  <aside id="FN26">
    <p class="f"><a class="notebackref" href="#WS4_12"><span class="notemark">††</span> 4:12</a> <span class="fk">Fascinatio. </span><span class="ft"> ID. Notatur hac sententia, etc., usque ad Deus enim eos a malorum societate separavit, ut </span><span class="fk">absconderet eos in abscondito faciei suæ a conturbatione hominum</span><span class="ft"> Psal. 30..</span></p>
  </aside>

  <aside id="FN27">
    <p class="f"><a class="notebackref" href="#WS4_19"><span class="notemark">‡‡</span> 4:19</a> <span class="fk">Disrumpet illos inflatos sine voce, </span><span class="ft"> quia erunt inexcusabiles: </span><span class="fk">quia cum cognovissent Deum, non sicut Deum glorificaverunt, aut gratias egerunt, sed evanuerunt in pravis cogitationibus suis</span><span class="ft"> Rom. 1..</span></p>
  </aside>

  <aside id="FN28">
    <p class="f"><a class="notebackref" href="#WS5_1"><span class="notemark">*</span> 5:1</a> <span class="fk">Tunc, </span><span class="ft"> etc. </span><span class="fk">Lassati sumus, </span><span class="ft"> etc. RAB. Lassati sunt philosophi, etc., usque ad unde dicunt dolentes, </span><span class="fk">Quid nobis profuit superbia?</span></p>
  </aside>

  <aside id="FN29">
    <p class="f"><a class="notebackref" href="#WS5_9"><span class="notemark">†</span> 5:9</a> <span class="fk">Tanquam umbra. </span><span class="ft"> RAB. Per </span><span class="fk">umbram, </span><span class="ft"> oblivionem mentis, etc., usque ad quæ præcedunt occasum vitæ corruptibilis. ID. Per </span><span class="fk">avem, </span><span class="ft"> excellentiam, etc., usque ad gementes nulla voce consolationis relevabuntur.</span></p>
  </aside>

  <aside id="FN30">
    <p class="f"><a class="notebackref" href="#WS5_14"><span class="notemark">‡</span> 5:14</a> <span class="fk">Talia dixerunt in inferno hi qui. </span><span class="ft"> Adhuc quatuor species alias introducit, quibus stultam spem iniquorum demonstrat, qua præsentia mensura tantum putant, vel evadere se impunitos.</span></p>
  </aside>

  <aside id="FN31">
    <p class="f"><a class="notebackref" href="#WS5_15"><span class="notemark">§</span> 5:15</a> <span class="fk">Lanugo est, quæ a vento tollitur. </span><span class="ft"> Quæ ex flore herbarum marcido oriens, carnis fragilitatem exprimit, quæ a vento ægritudinis, vel molestia corporis cito tolletur, </span><span class="fk">quia omnis caro fenum. Et tanquam spuma gracilis. </span><span class="ft"> Spuma ex aquis edita super aquam enatat. Hic est appetitus humani favoris, et jactantiæ vulgaris, quæ procella tentationis vel discussione judicii dissolvitur, vel dispergitur, id est quam vana fuit probatur.</span></p>
  </aside>

  <aside id="FN32">
    <p class="f"><a class="notebackref" href="#WS5_16"><span class="notemark">**</span> 5:16</a> <span class="fk">Justi autem in perpetuum vivent. </span><span class="ft"> RAB. Post peccatorum pœnas, etc., usque ad Dei fruentur, in quo totam suam spem posuerunt.</span></p>
  </aside>

  <aside id="FN33">
    <p class="f"><a class="notebackref" href="#WS5_18"><span class="notemark">††</span> 5:18</a> <span class="fk">Accipiet armaturam. </span><span class="ft"> RAB. Creator omnium, etc., usque ad cum resistere non valeant.</span></p>
  </aside>

  <aside id="FN34">
    <p class="f"><a class="notebackref" href="#WS5_22"><span class="notemark">‡‡</span> 5:22</a> <span class="fk">Et ad certum locum. </span><span class="ft"> Quacunque necesse est: non enim potest esse confusum, quod est divina sapientia ordinatum.</span></p>
  </aside>

  <aside id="FN35">
    <p class="f"><a class="notebackref" href="#WS5_23"><span class="notemark">§§</span> 5:23</a> <span class="fk">Et flumina, </span><span class="ft"> id est, persecutionum commotiones, plerumque enim corda pravorum quæ prædicatio non emollit, flagellum collectionis frangit.</span></p>
  </aside>

  <aside id="FN36">
    <p class="f"><a class="notebackref" href="#WS6_1"><span class="notemark">*</span> 6:1</a> <span class="fk">Melior est sapientia, </span><span class="ft"> etc. RAB. Monet rectores Ecclesiæ, etc., usque ad non solum opera, sed cognitiones et voluntates judicabit.</span></p>
  </aside>

  <aside id="FN37">
    <p class="f"><a class="notebackref" href="#WS6_7"><span class="notemark">†</span> 6:7</a> <span class="fk">Exiguo enim conceditur misericordia. </span><span class="ft"> His scilicet, qui per ignorantiam, vel fragilitatem, vel necessitatem peccaverunt, et humili pœnitentia deleverunt. </span><span class="fk">Potentes autem potenter, </span><span class="ft"> etc., qui, scilicet, mandata Dei contemnendo, gravia peccata commiserunt, nec pœnituerunt. Sicut enim potentiores fuerunt in impietate, fortiora sustinebunt tormenta gehennæ. ANAST. Quamnam ob causam, etc., </span><span class="fk">usque ad cui autem multum, multum quoque exigetur ab eo. </span></p>
  </aside>

  <aside id="FN38">
    <p class="f"><a class="notebackref" href="#WS6_8"><span class="notemark">‡</span> 6:8</a> <span class="fk">Non enim subtrahet personam. </span><span class="ft"> Unde: </span><span class="fk">Non est personarum acceptor Deus, unumquemque juxta vias suas judicat</span><span class="ft"> Act. 10..</span></p>
  </aside>

  <aside id="FN39">
    <p class="f"><a class="notebackref" href="#WS6_10"><span class="notemark">§</span> 6:10</a> <span class="fk">Ad vos ergo reges, </span><span class="ft"> etc. Finito sermone ad potentes, et eorum duritia duris sermonibus increpata; ad rectores Ecclesiæ exhortationem convertit, et sapientiam miris præconiis extollit.</span></p>
  </aside>

  <aside id="FN40">
    <p class="f"><a class="notebackref" href="#WS6_12"><span class="notemark">**</span> 6:12</a> <span class="fk">Diligite, </span><span class="ft"> etc., </span><span class="fk">et habebitis disciplinam. </span><span class="ft"> Qui diligit sapientiam, servat in moribus disciplinam. Non enim amat sapientiam, qui non servat disciplinam. Unde: </span><span class="fk">Si diligitis me, mandata mea servate</span><span class="ft"> Joan. 14..</span></p>
  </aside>

  <aside id="FN41">
    <p class="f"><a class="notebackref" href="#WS6_14"><span class="notemark">††</span> 6:14</a> <span class="fk">Præoccupat qui se concupiscunt. </span><span class="ft"> Gratis se offerens. Ipse enim est </span><span class="fk">via, veritas, et vita</span><span class="ft"> Joan. 14.: per ipsum itur, in ipsum tenditur, ad ipsum pervenitur.</span></p>
  </aside>

  <aside id="FN42">
    <p class="f"><a class="notebackref" href="#WS6_15"><span class="notemark">‡‡</span> 6:15</a> <span class="fk">Assidentem illam, </span><span class="ft"> etc. Semper paratam, scilicet auxiliari, unde: </span><span class="fk">Ecce ego sto ad ostium, et pulso, si quis aperuerit mihi, introibo ad eum et cœnabo cum illo, et ipse mecum</span><span class="ft"> Apoc. 3.. In præsenti studendum est sapientiæ, et secundum normam disciplinæ ejus vivendum.</span></p>
  </aside>

  <aside id="FN43">
    <p class="f"><a class="notebackref" href="#WS6_22"><span class="notemark">§§</span> 6:22</a> <span class="fk">Si ergo delectamini. </span><span class="ft"> RAB. Reges admonet, etc., usque ad regni cœlestis coronam assequetur.</span></p>
  </aside>

  <aside id="FN44">
    <p class="f"><a class="notebackref" href="#WS6_25"><span class="notemark">***</span> 6:25</a> <span class="fk">Neque cum invidia tabescente. </span><span class="ft"> Invidia non communicat sapientiæ, quia per invidiam diaboli introivit mors in mundum, et per sapientiam liberatur ab ea genus humanum.</span></p>
  </aside>

  <aside id="FN45">
    <p class="f"><a class="notebackref" href="#WS6_27"><span class="notemark">†††</span> 6:27</a> <span class="fk">Ergo accipite. </span><span class="ft"> RAB. Ostensura sapientia, etc., usque ad perfectiores et sanativi et vitales esse dicuntur.</span></p>
  </aside>

  <aside id="FN46">
    <p class="f"><a class="notebackref" href="#WS7_5"><span class="notemark">*</span> 7:5</a> <span class="fk">Nemo enim ex regibus. </span><span class="ft"> RAB. Ostendit quod omnis homo, etc., usque ad sicut perfectus Deus, ita et perfectus homo est Jesus Christus.</span></p>
  </aside>

  <aside id="FN47">
    <p class="f"><a class="notebackref" href="#WS7_9"><span class="notemark">†</span> 7:9</a> <span class="fk">Nec comparavi, </span><span class="ft"> etc. Unde: Inventa una pretiosa margarita, vendit omnia, et emit eam. Qui enim cœlestem sapientiam veraciter invenit, id est verbum Dei, despicit omnia emolumenta præsentis vitæ, philosophiam, eloquentiam, et divinæ theoricæ vacare contendit.</span></p>
  </aside>

  <aside id="FN48">
    <p class="f"><a class="notebackref" href="#WS7_11"><span class="notemark">‡</span> 7:11</a> <span class="fk">Venerunt, </span><span class="ft"> etc. RAB. Hoc expertus Salomon, etc., usque ad unde et sol, quia solus in die inter astra luceat, sic nominatur.</span></p>
  </aside>

  <aside id="FN49">
    <p class="f"><a class="notebackref" href="#WS7_15"><span class="notemark">§</span> 7:15</a> <span class="fk">Ipsæ sapientiæ dux. </span><span class="ft"> RAB. Deus Pater incarnati Filii, cui dedit omnem potestatem in cœlo et in terra.</span></p>
  </aside>

  <aside id="FN50">
    <p class="f"><a class="notebackref" href="#WS7_17"><span class="notemark">**</span> 7:17</a> <span class="fk">Ipse enim. </span><span class="ft"> RAB. De Salomone dicit Scriptura, Deus dedit, etc., usque ad ipse enim illuminat omnem hominem venientem in hunc mundum, </span><span class="fk">quem qui sequitur, non ambulat in tenebris</span><span class="ft"> Joan. 1.</span></p>
  </aside>

  <aside id="FN51">
    <p class="f"><a class="notebackref" href="#WS7_22"><span class="notemark">††</span> 7:22</a> <span class="fk">Est enim in illa spiritus intelligentiæ sanctus, </span><span class="ft"> etc. RAB. Ut Isaias ostendit, omnia dona Spiritus sancti in humanitate Salvatoris existunt, in quo sunt omnes thesauri sapientiæ et scientiæ absconditi, et plenitudo Divinitatis, cui non datur spiritus ad mensuram. ID. Spiritus qui implet omnia, mobilis simul et stabilis dicitur. </span><span class="fk">Homo</span><span class="ft"> enim ubique discurrit, ubique obviam venit, et repente, ubi non creditur, invenitur. Omnipotens ergo Spiritus, ut ubique præsens signetur, stabilis simul et mobilis dicitur. ID. Unde: </span><span class="fk">Splendor gloriæ et figura substantiæ ejus</span><span class="ft"> Heb. 1., regens omnia verbo, etc., usque ad in tempore Verbum caro factum est, et habitavit in nobis.</span></p>
  </aside>

  <aside id="FN52">
    <p class="f"><a class="notebackref" href="#WS8_1"><span class="notemark">*</span> 8:1</a> <span class="fk">Attingit a fine. </span><span class="ft"> Id est a principio mundi usque ad adventum Christi, mirifica opera et sincera testimonia per Vetus Testamentum fortiter asserit, et ab incarnatione Verbi usque ad finem mundi suavitatem Evangelii exponit. </span><span class="fk">A fine</span><span class="ft"> ergo </span><span class="fk">usque ad finem fortiter pertingit, </span><span class="ft"> quia ubique perfecte agit: finis enim perfectionem significat.</span></p>
  </aside>

  <aside id="FN53">
    <p class="f"><a class="notebackref" href="#WS8_3"><span class="notemark">†</span> 8:3</a> <span class="fk">Glorificat contubernium, </span><span class="ft"> id est, repræsentat </span><span class="fk">generositatem illius, </span><span class="ft"> scilicet Patris, qui est ei coæternus et coomnipotens, vel partim de temporali nativitate, partim de æterna potest legi. Habet </span><span class="fk">contubernium Dei. </span><span class="ft"> Id est, humanitatem, in qua habitat Deus, qui est sapientia Patris. Vel </span><span class="fk">glorificat generositatem illius, </span><span class="ft"> id est Dei Patris, id est, ejusdem essentiæ est cum Patre ab æterno genita, nata in tempore de matre.</span></p>
  </aside>

  <aside id="FN54">
    <p class="f"><a class="notebackref" href="#WS8_4"><span class="notemark">‡</span> 8:4</a> <span class="fk">Doctrix enim est disciplinæ. </span><span class="ft"> De plenitudine ejus omnes accepimus: per quem gratia et veritas facta est, id est revelata. </span><span class="fk">Deum nemo vidit unquam, sed Filius, qui est in sinu Patris, ipse enarravit</span><span class="ft"> Joan. 1..</span></p>
  </aside>

  <aside id="FN55">
    <p class="f"><a class="notebackref" href="#WS8_7"><span class="notemark">§</span> 8:7</a> <span class="fk">Et labores hujus. </span><span class="ft"> Nihil enim desidiosum in operibus ejus. Quæcunque sunt vera, quæcunque pudica, quæcunque justa, agit, et agenda suis committit. </span><span class="fk">Sobrietatem enim et sapientiam. </span><span class="ft"> RAB. Qui temperans est, etc., usque ad et dedit illam Jacob puero suo.</span></p>
  </aside>

  <aside id="FN56">
    <p class="f"><a class="notebackref" href="#WS8_11"><span class="notemark">**</span> 8:11</a> <span class="fk">Admirabilis. </span><span class="ft"> Partus Virginis omnibus fuit admirandus, quia in resurrectionem et ruinam multorum exstitit, qui stat in signum populorum, super quem continebunt reges os suum, ipsum gentes deprecabuntur.</span></p>
  </aside>

  <aside id="FN57">
    <p class="f"><a class="notebackref" href="#WS8_16"><span class="notemark">††</span> 8:16</a> <span class="fk">Intrans in domum. </span><span class="ft"> RAB. Post prædicationem, post operis laborem, quibus auditoribus sancti solatium præbent, ad se redeuntes divinæ contemplationi vacant, ubi supernæ dulcedinis quietem inveniunt. ID. ex Greg. Corporales deliciæ, etc., usque ad unde David: </span><span class="fk">Gustate et videte quoniam suavis</span><span class="ft"> Psal. 33., etc. ORIG. Qui aperit os mutum, etc., usque ad justitia autem quod distributor et judex meritorum sit.</span></p>
  </aside>

  <aside id="FN58">
    <p class="f"><a class="notebackref" href="#WS8_19"><span class="notemark">‡‡</span> 8:19</a> <span class="fk">Puer autem, </span><span class="ft"> etc. RAB. Salomon in pueritia postulaverat a Deo sapientiam, et ut recte judicaret populum, et discerneret inter bonum et malum: factus est ergo sapientissimus, et videtur sortitus animam bonam, qui habuit cor sapiens et intelligens. Sed quomodo convenit ei quod dicitur:</span></p>
  </aside>

  <aside id="FN59">
    <p class="f"><a class="notebackref" href="#WS8_20"><span class="notemark">§§</span> 8:20</a> <span class="fk">Veni ad corpus incoinquinatum, </span><span class="ft"> etc., cum mulierem alienigenam amaverit, et idola ædificaverit? Videtur ergo magis convenire populo sanctorum qui in baptismo regeneratus est, et fide Salvatoris imbutus, pueritiam indolis suæ bonæ, et simplicis innocentiæ perceperit, et cunctis studiis certaverit pervenire ad culmen virtutum: unde sequitur: </span><span class="fk">Et cum essem magis bonus, </span><span class="ft"> etc. Pater non judicat quemquam, sed omne judicium dedit Filio. Hujus membra facti sunt imitantes eum.</span></p>
  </aside>

  <aside id="FN60">
    <p class="f"><a class="notebackref" href="#WS9_7"><span class="notemark">*</span> 9:7</a> <span class="fk">Tu autem elegisti, </span><span class="ft"> etc. RAB. David, quia vir, etc., usque ad virtus et sapientia Dei, et imago Dei invisibilis.</span></p>
  </aside>

  <aside id="FN61">
    <p class="f"><a class="notebackref" href="#WS9_13"><span class="notemark">†</span> 9:13</a> <span class="fk">Quis enim hominum. </span><span class="ft"> Admiratur excellentiam Dei. Quasi: </span><span class="fk">O altitudo divitiarum sapientiæ et scientiæ Dei! </span><span class="ft"> Rom. 11. </span><span class="fk">Et, Quis novit sensum Domini, aut quis consiliarius ejus fuit? </span><span class="ft"> Isa. 40.</span></p>
  </aside>

  <aside id="FN62">
    <p class="f"><a class="notebackref" href="#WS9_17"><span class="notemark">‡</span> 9:17</a> <span class="fk">Sensum autem. </span><span class="ft"> Nemo scit quæ fiunt in corde hominis nisi spiritus hominis, et nemo novit quæ sunt Dei nisi Spiritus Dei. Spiritus autem omnia scrutatur, etiam profunda Dei qui illuminat corda sanctorum.</span></p>
  </aside>

  <aside id="FN63">
    <p class="f"><a class="notebackref" href="#WS10_1"><span class="notemark">*</span> 10:1</a> <span class="fk">Hæc illum, qui primus. </span><span class="ft"> RAB. Bonitate Dei primus homo creatus, in paradiso locatus, cunctis animantibus prælatus: per transgressionem mandati, in miseriis hujus sæculi dejectus est; et per Dei sapientiam, id est Christum, reparatus, magnum pietatis divinæ indicium est.</span></p>
  </aside>

  <aside id="FN64">
    <p class="f"><a class="notebackref" href="#WS10_3"><span class="notemark">†</span> 10:3</a> <span class="fk">Injustus in ira. </span><span class="ft"> Ut Cain, qui fratrem non juste peremit, cujus piaculi vindicta in diluvio soluta est, et generatio Cain deleta: sed Dei sapientia Nœ, de stirpe Seth, ad reparationem orbis cum filiis suis in arca servavit.</span></p>
  </aside>

  <aside id="FN65">
    <p class="f"><a class="notebackref" href="#WS10_5"><span class="notemark">‡</span> 10:5</a> <span class="fk">Hæc et in consensu superbiæ, </span><span class="ft"> etc. RAB. Diabolus per superbiam, etc., usque ad humilitas Christi adunavit.</span></p>
  </aside>

  <aside id="FN66">
    <p class="f"><a class="notebackref" href="#WS10_6"><span class="notemark">§</span> 10:6</a> <span class="fk">Hæc justum, </span><span class="ft"> etc. Hinc Petrus ait: Civitatem </span><span class="fk">Sodomorum et Gomorrhæorum in cinerem redigens eversione damnavit; exemplum eorum qui impie acturi sunt ponens, et justum Lot oppressum a nefandorum injuriis, ac luxuriosa conversatione eripuit</span><span class="ft"> II Petr. 2., etc. Uxor Lot retro respiciens, in statuam salis conversa est, ne qui per gratiam Dei ad vitam vocati sumus, veterem hominem respiciamus, media via remanentes. In statuam salis versa alios salit, unde: </span><span class="fk">Mementote uxoris Lot</span><span class="ft"> Luc. 17., ne scilicet tanquam fatui negligamus, sed prudenter caveamus.</span></p>
  </aside>

  <aside id="FN67">
    <p class="f"><a class="notebackref" href="#WS10_8"><span class="notemark">**</span> 10:8</a> <span class="fk">Sapientiam enim, </span><span class="ft"> etc. </span><span class="fk">Hæc autem, </span><span class="ft"> etc. Jacob fugiens Esau fratrem suum venit ad Laban avunculum suum, et in itinere per somnium vidit scalam erectam, et angelos Dei ascendentes et descendentes, et ipsum Dominum innixum scalæ dicentem sibi: </span><span class="fk">Ego sum Deus Abraham patris tui, et Deus Isaac; terram in qua dormis dabo tibi, et semini tuo</span><span class="ft"> Gen. 28.. Veniens autem in Mesopotamiam Liam et Rachel duxit, pro quibus oves Laban diu pavit. Qui eum mercede sua fraudulenter privare voluit. Sed per sapientiam Dei privatus est Laban, et Jacob ditatus, cum multis opibus rediit. Mystice vero hæc ad martyres pertinent, quos Christi misericordia a persecutoribus liberavit, confortans eos gratia Spiritus sancti et spe futuræ mercedis; et tandem victis hostibus, ad regnum cœlorum perduxit, ad laudem et gloriam nominis sui.</span></p>
  </aside>

  <aside id="FN68">
    <p class="f"><a class="notebackref" href="#WS10_13"><span class="notemark">††</span> 10:13</a> <span class="fk">Hæc venditum justum, </span><span class="ft"> etc. RAB. Mystice Sapientia Dei martyres de persecutionibus eripuit, et exaltavit in regno cœlesti. Unde cum Christo venturi sunt judices hostium suorum.</span></p>
  </aside>

  <aside id="FN69">
    <p class="f"><a class="notebackref" href="#WS10_15"><span class="notemark">‡‡</span> 10:15</a> <span class="fk">Hæc populum justum. </span><span class="ft"> RAB.Mystice. Liberat Deus electos suos a persecutoribus, etc., usque ad ad præmia regni, ubi perpetuo decantant laudes liberatori suo.</span></p>
  </aside>

  <aside id="FN70">
    <p class="f"><a class="notebackref" href="#WS10_21"><span class="notemark">§§</span> 10:21</a> <span class="fk">Quoniam sapientia, </span><span class="ft"> etc. Sine sapientia Dei nec humana mens aliquid digne cogitare, nec os proferre potest: ab ipso ergo et sapientia et eloquentia petenda est.</span></p>
  </aside>

  <aside id="FN71">
    <p class="f"><a class="notebackref" href="#WS11_1"><span class="notemark">*</span> 11:1</a> <span class="fk">Dixerit opera, </span><span class="ft"> etc. RAB. Populus Christianus per desertum hujus mundi prophetiam sequitur, ut perveniat ad patriam regni cœlestis; unde Petrus: </span><span class="fk">Habemus propheticum sermonem, cui bene facitis attendentes quasi lucernæ lucenti in caliginoso loco</span><span class="ft"> II Petr. 1., etc.</span></p>
  </aside>

  <aside id="FN72">
    <p class="f"><a class="notebackref" href="#WS11_4"><span class="notemark">†</span> 11:4</a> <span class="fk">De petra altissima, </span><span class="ft"> etc. Petra autem erat Christus, qui virga crucis percussus, quæ erat in manibus, id est in scripturis prophetarum, fudit aquam vivam.</span></p>
  </aside>

  <aside id="FN73">
    <p class="f"><a class="notebackref" href="#WS11_5"><span class="notemark">‡</span> 11:5</a> <span class="fk">Per quæ enim pœnas, </span><span class="ft"> etc. RAB. Memoratis beneficiis, etc., usque ad sive ergo patiantur, sive non, gloria est eis.</span></p>
  </aside>

  <aside id="FN74">
    <p class="f"><a class="notebackref" href="#WS11_10"><span class="notemark">§</span> 11:10</a> <span class="fk">Cum enim tentati. </span><span class="ft"> RAB. Isrælitas peccantes dignis plagis corripuit Deus, et pœnitentes consolatus est, Ægyptios et Chananæos tanquam misericordia indignos exterminavit. </span><span class="fk">Tormenta, </span><span class="ft"> etc. A Pharaone, ubicunque scilicet essent. Vel, non tam hi quos Isrælitæ recenti clade per singulas civitates peremerunt, puniti sunt; sed et omnes Chananæi audientes victoriam populi Dei; unde Raab dicit: </span><span class="fk">Irruit in nos terror vester</span><span class="ft"> Jos. 2., etc. Mystice autem, Judæi, qui incarnationem Filii Dei, et prædicationem despiciebant, ubique terrarum vagi, et pro fugi variis cladibus affliguntur. Gentiles vero ad fidem conversi, et suscipientes paternam correctionem a Dei misericordia non recedunt: ut qui fuerant in capite, sint in cauda, et e converso.</span></p>
  </aside>

  <aside id="FN75">
    <p class="f"><a class="notebackref" href="#WS11_13"><span class="notemark">**</span> 11:13</a> <span class="fk">Duplex, </span><span class="ft"> etc. Præteritorum malorum recordatio non minuitur, et præsentium tempestas augetur. Unde nec habent spem remedii, quia pœnitentiam simulantes, non student emendationi; unde: </span><span class="fk">Cum occideret eos, quærebant eum, et dilexerunt eum</span><span class="ft"> Psal. 77., etc.</span></p>
  </aside>

  <aside id="FN76">
    <p class="f"><a class="notebackref" href="#WS11_15"><span class="notemark">††</span> 11:15</a> <span class="fk">Non similiter justis, </span><span class="ft"> etc. Quia non similiter peccant. Septies enim cadit justus, et resurgit: impius autem, cum in profundum venerit malorum, contemnit.</span></p>
  </aside>

  <aside id="FN77">
    <p class="f"><a class="notebackref" href="#WS11_16"><span class="notemark">‡‡</span> 11:16</a> <span class="fk">Quod quidam errantes, </span><span class="ft"> etc. RAB. Dignum fuit, etc., usque ad tota enim intentio est eorum genus humanum persequi, et cruciare id omnibus modis.</span></p>
  </aside>

  <aside id="FN78">
    <p class="f"><a class="notebackref" href="#WS11_21"><span class="notemark">§§</span> 11:21</a> <span class="fk">Sed omnia in mensura, </span><span class="ft"> etc. RAB. Quia omnia secundum veritatem, etc., usque ad quando illuminabuntur abscondita tenebrarum, et revelabuntur consilia cordium.</span></p>
  </aside>

  <aside id="FN79">
    <p class="f"><a class="notebackref" href="#WS11_23"><span class="notemark">***</span> 11:23</a> <span class="fk">Momentum stateræ, </span><span class="ft"> etc. Simile dicit Isaias: </span><span class="fk">Ecce gentes sicut stilla situlæ, et quasi momentum stateræ repulatæ sunt</span><span class="ft"> Isa. 40.; vult enim intelligi, quod mens, et ratio, et sensus Domini, per quem omnia facta sunt, et sine quo factum est nihil, ille sit de quo dicitur: </span><span class="fk">Verbo Domini cœli firmati sunt</span><span class="ft"> Psal. 32., etc. </span><span class="fk">Omnes gentes quæ non cognoverunt creatorem suum, </span><span class="ft"> ad comparationem Dei </span><span class="fk">quasi stilla situlæ sunt, et quasi momentum stateræ</span><span class="ft"> quod leviter declinatur, </span><span class="fk">et sicut gutta roris antelucani</span><span class="ft"> Sap. 11., quæ primo aspectusolis siccatur. Vel sicut situlæ stilla, si fluit a portante despicitur, vel negligitur: ita gentium multitudo cœlesti splendori, supernis mysteriis, et angelorum multitudini comparata, pro nihilo ducitur.</span></p>
  </aside>

  <aside id="FN80">
    <p class="f"><a class="notebackref" href="#WS11_25"><span class="notemark">†††</span> 11:25</a> <span class="fk">Diligis enim, </span><span class="ft"> etc. Bonus opifex, et opus suum diligit et regit: et si homo aliquando peccat, sustinet in multa patientia, et per pœnitentiam in melius convertit. Unde: </span><span class="fk">Solem suum facit oriri super bonos et malos, et pluit super justos et injustos</span><span class="ft"> Matth. 5.; impœnitentes autem justo judicio damnantur: </span><span class="fk">Justus enim Dominus, et justitias dilexit</span><span class="ft"> Psal. 10..</span></p>
  </aside>

  <aside id="FN81">
    <p class="f"><a class="notebackref" href="#WS12_1"><span class="notemark">*</span> 12:1</a> <span class="fk">O Quam bonus et suavis, </span><span class="ft"> etc. Per eos quos reples, vel per alios quos volueris; unde: </span><span class="fk">Ille arguet mundum de peccato, et de justitia, et de judicio</span><span class="ft"> Joan. 16..</span></p>
  </aside>

  <aside id="FN82">
    <p class="f"><a class="notebackref" href="#WS12_3"><span class="notemark">†</span> 12:3</a> <span class="fk">Illos enim antiquos inhabitatores. </span><span class="ft"> RAB. Historialiter dicit, etc., usque ad virtutes adjuvante Spiritu sancto, utiles fructus afferent.</span></p>
  </aside>

  <aside id="FN83">
    <p class="f"><a class="notebackref" href="#WS12_12"><span class="notemark">‡</span> 12:12</a> <span class="fk">Quis enim dicet, </span><span class="ft"> etc. RAB. Manifesta ratione ostendit, quod non est contradicendum Creatori, si creaturam suam secundum propriam disponit voluntatem: quia in voluntate ejus universa sunt posita, et non est qui possit resistere ei. </span><span class="fk">Justus est in omnibus viis suis</span><span class="ft"> Psal. 144.; unde sequitur, </span><span class="fk">Cum ergo sis justus</span><span class="ft"> Rom. 9., etc.</span></p>
  </aside>

  <aside id="FN84">
    <p class="f"><a class="notebackref" href="#WS12_15"><span class="notemark">§</span> 12:15</a> <span class="fk">Cum ergo, </span><span class="ft"> etc. Unde: </span><span class="fk">Multa flagella peccatoris, sperantem autem in Domino misericordia circumdabit</span><span class="ft"> Psal. 31.. Magna distantia est inter judicium electorum et reproborum. Illos Dominus corripit, ut emendet; hi superbiæ et perfidiæ pœnas luunt, ut contra dominatorem omnium se repugnare non posse cognoscant. Felix judex qui pietatem et bonitatem sui judicis semper inspicit. </span><span class="fk">Judicium enim sine misericordia illi qui non fecit misericordiam. </span><span class="ft"> Jac. 2..</span></p>
  </aside>

  <aside id="FN85">
    <p class="f"><a class="notebackref" href="#WS12_16"><span class="notemark">**</span> 12:16</a> <span class="fk">Virtus enim, </span><span class="ft"> etc. Quia judicium Dei, sive in correctione electorum, sive in damnatione malorum, summæ æquitatis perfectio est: et ideo per bonitatem suam diu differendo suspendit judicium, ut plures habeat, quibus reddat beneficium. Quando enim creatura se erigit contra Creatorem justa punitur vindicta, ut se inferiorem cognoscat. Possunt hæc ad passionem Christi referri, quem Pater pro nobis in mortem tradidit, et eum, qui non noverat peccatum, pro nobis peccatum fecit: qui nisi indebitam mortem susciperet, non nos a debita morte liberaret. Pater ergo justus justum puniens, juste omnia disponit. Omnipotens Deus cum summa tranquillitate judicat omnia: humani tamen affectus et membra, ei tropica locutione ascribuntur, ut secundum capacitatem nostram conformentur eloquia divina. Leguntur enim in Scripturis: oculi Domini, aures, manus, os, pedes, ira, furor, et hujusmodi, cum simplex natura nunquam recipiat varietatem, nec vera unitas divisionem. Multiplicia vero et diversa unus et idem operatur: Unde: </span><span class="fk">Mutabis eos, et mutabuntur: tu autem ipse es, et anni tui</span><span class="ft"> Psal. 101., etc. Et alibi: </span><span class="fk">Ego sum Deus, et non mutor</span><span class="ft"> Mal. 3.. Et alibi: </span><span class="fk">Apud quem non est transmutatio</span><span class="ft"> Jac. 1., etc. Docuisti autem populum tuum: per mirifica opera Dei instruuntur fideles, ne complicentur iniquis; sed studeant se incontaminatos servare confitendo, et sperando in Domino, et non negligant pœnitentiæ tempus.</span></p>
  </aside>

  <aside id="FN86">
    <p class="f"><a class="notebackref" href="#WS12_23"><span class="notemark">††</span> 12:23</a> <span class="fk">Insensate, </span><span class="ft"> etc., ut qui nolebant Creatorem agnoscere et honorare, digne traditi in reprobum sensum, facerent, ea, quæ non conveniunt, contumeliis afficientes corpora sua in semetipsis: </span><span class="fk">Quia commutaverunt veritatem Dei in mendacium, et servierunt creaturæ potius quam Creatori</span><span class="ft"> Rom. 1..</span></p>
  </aside>

  <aside id="FN87">
    <p class="f"><a class="notebackref" href="#WS12_26"><span class="notemark">‡‡</span> 12:26</a> <span class="fk">Qui autem ludibriis, </span><span class="ft"> etc. Id est, qui a Deo flagellati non sunt correcti, condignam damnationem experti sunt: ad hoc corripit Deus, ut emendet. Qui autem ingratus et impatiens murmurat, de temporali tormento ducitur ad æternum.</span></p>
  </aside>

  <aside id="FN88">
    <p class="f"><a class="notebackref" href="#WS12_27"><span class="notemark">§§</span> 12:27</a> <span class="fk">In his enim, </span><span class="ft"> etc. RAB. Gentilitas dum idolis serviebat, etc., usque ad incorrectis æternam pœnam infligit.</span></p>
  </aside>

  <aside id="FN89">
    <p class="f"><a class="notebackref" href="#WS13_1"><span class="notemark">*</span> 13:1</a> <span class="fk">Scientia. </span><span class="ft"> Timor scilicet et reverentia. Unde: Ecce timor Domini, ipse est sapientia, et recedere a malo intelligentia. Recedit enim a malo, qui recedit a cultura idolorum: Deum timet, qui mandata ejus custodit: quia </span><span class="fk">Initium sapientiæ timor Domini. Intellectus bonus omnibus facientibus eum</span><span class="ft"> Psal. 110.. </span><span class="fk">De his</span><span class="ft"> operibus, scilicet hominis, potuerunt cognoscere bonum artificem, qui proprie est, quia immutabilis, et semper idem, semper in se manens, regit omnia. Vanissima ergo vanitas hominum, qui pro Creatore creaturas venerantur. </span><span class="fk">Neque operibus. </span><span class="ft"> Alii ignem colebant, quem Vulcanum vocabant; alii ætherem vel ærem, quem Jovem et Junonem dicebant; alii nimiam aquam, id est Neptunum; alii gyrum stellarum, qui diversis figuris animalium, positiones et cursum distribuebant astrorum; alii solem, quem Phœbum vocabant; alii lunam, id est, Dianam. RAB. Dupliciter peccant, etc., usque ad in quibus cupiditas hominis damnatur.</span></p>
  </aside>

  <aside id="FN90">
    <p class="f"><a class="notebackref" href="#WS13_6"><span class="notemark">†</span> 13:6</a> <span class="fk">Sed tamen, </span><span class="ft"> etc. Hinc Paulus ait: </span><span class="fk">Revelatur enim ira Dei de cœlo super omnem impietatem eorum, qui veritatem Dei in injustitia detinent; quia quod nolum est Dei, manifestum est in illis</span><span class="ft"> Rom. 1., etc. Notitia Dei ex mundi fabrica percipitur. Ut enim Deus invisibilis ex invisibilibus cognosceretur, opus ab eo factum est, quod opificem manifestaret, ut Deus omnium intelligeretur, qui hoc fecit, quod non possunt alii. Sed </span><span class="fk">cum cognovissent, non sicut Deum glorificaverunt, sed evanuerunt in cogitationibus suis</span><span class="ft"> RAB.</span></p>
  </aside>

  <aside id="FN91">
    <p class="f"><a class="notebackref" href="#WS13_10"><span class="notemark">‡</span> 13:10</a> <span class="fk">Infelices, </span><span class="ft"> etc. Qui scilicet Deos honorant, ut aurum oculis hauriant, et nitorem levigati marmoris vel eboris, aut insignes gemmis et coloribus vestes: et quanto ornatiora sunt templa, et pulchriora simulacra, tanto plus majestatis habent, vel habere dicuntur. Religio ergo est, vel creditur, quod cupiditas humana miratur.</span></p>
  </aside>

  <aside id="FN92">
    <p class="f"><a class="notebackref" href="#WS13_11"><span class="notemark">§</span> 13:11</a> <span class="fk">Aut si quis artifex. </span><span class="ft"> RAB. Insultat sapientia his, etc., </span><span class="fk">usque ad Quorum Deus venter est, et gloria in confusione eorum</span><span class="ft"> Philip. 3..</span></p>
  </aside>

  <aside id="FN93">
    <p class="f"><a class="notebackref" href="#WS14_1"><span class="notemark">*</span> 14:1</a> <span class="fk">Iterum alius navigare, </span><span class="ft"> etc. Hæc quoque contra idololatriam dicuntur. Maxima enim vecordia est, ut homo ad imaginem Dei editus, rationabilem ab ipso habens animum, quo excogitavit quomodo transiret fluctus, navem fabricans secundum artis suæ peritiam, non honoret illum qui hanc sibi dedit scientiam, et invocet idolum, quod simili arte et majori vanitate formavit. Cum enim major sit qui fecit quam quod fit, facturam suam adorare insanire est. A Deo navigandi cursus petendus, a quo navigii præparatio. Hæretici autem, qui vana fingunt simulacra errorum, ideo in fluctibus sæculi pereunt, quia navem Ecclesiæ reliquerunt, et gubernatorem Deum.</span></p>
  </aside>

  <aside id="FN94">
    <p class="f"><a class="notebackref" href="#WS14_3"><span class="notemark">†</span> 14:3</a> <span class="fk">Quoniam dedisti. </span><span class="ft"> Isrælitas per mare Rubrum sicco vestigio traduxit Dei potentia, et Jordanis aquas divisit, ut terrorem incuteret gentibus exterminandis, fidelibus quoque inter sæculi fluctus et persecutiones, præparat semitam fidei et constantiæ, ut transeant illæsi, nec est humani solatii opus, ubi Deus ostendit mirabiles effectus virtutis suæ.</span></p>
  </aside>

  <aside id="FN95">
    <p class="f"><a class="notebackref" href="#WS14_5"><span class="notemark">‡</span> 14:5</a> <span class="fk">Sed ut non essent, </span><span class="ft"> etc. Creator dedit scientiam creaturæ suæ, qua sibi in præsenti consuleret, ut ejus voluntati deserviret. Unde Nœ arcam facere jussit, in qua ipse et progenies ejus salvaretur, et cætera animantia ad restaurationem orbis reservarentur, cum genus humanum pro iniquitate sua diluvio deleretur; unde Petrus: </span><span class="fk">In qua pauci, id est octo animæ salvæ factæ sunt per aquam: quod et nos nunc similis formæ salvos fecit baptisma</span><span class="ft"> Petr. 3., etc. Arca de lignis levigatis constructa, Ecclesiam significat, quæ fit de collectione fidelium, artificio prædicatorum. Pauci, id est, octo animæ salvæ factæ sunt per aquam mundo pereunte: quia ad comparationem reproborum parvus numerus est electorum. Pauci enim sunt qui viam vitæ inveniunt. Aqua diluvii extra positos occidit, quia hæreticum licet habentem baptismi sacramentum, ipsæ aquæ demergunt ad inferos, quæ arcam levaverunt ad cœlos. Octonarius quoque significat Ecclesiam, quod in sacramento Dominicæ resurrectionis percipit lavacrum baptismi. Ut sicut ipse resurrexit a mortuis per gloriam Patris, ita et nos in novitate vitæ ambulemus aqua regenerationis abluti. Hinc Jeremias: </span><span class="fk">Stultus factus est omnis homo a scientia sua, confusus est factor in sculptili: quia mendax conflator ejus, nec est spiritus in eis. Vana enim sunt opera, et digna risu, et in tempore visitationis peribunt</span><span class="ft"> Jerem. 10..</span></p>
  </aside>

  <aside id="FN96">
    <p class="f"><a class="notebackref" href="#WS14_8"><span class="notemark">§</span> 14:8</a> <span class="fk">Et qui fecit illud. </span><span class="ft"> Simulacrum et cultura falsorum deorum. Diabolus enim inde punietur, quod sibi divinum honorem usurpat; et homo, qui pro Creatore creaturam honorat. Lignum vero sæpe hominem significat. Benedictus ergo homo, qui veritatem dicit et facit. Hæreticus autem, qui figmenta sua colit, maledictus est, et perditioni deditus, et opus, id est, doctrina ejus.</span></p>
  </aside>

  <aside id="FN97">
    <p class="f"><a class="notebackref" href="#WS14_11"><span class="notemark">**</span> 14:11</a> <span class="fk">Propter hoc. </span><span class="ft"> Non est ignoscendum idolis, vel eorum inhabitatoribus, id est, dæmonibus, quia homines ad imaginem Dei factos ab ipso retrabunt, et in erroris muscipula subvertunt. Hæretici quoque, qui homines seducunt, districtum non evadent judicium.</span></p>
  </aside>

  <aside id="FN98">
    <p class="f"><a class="notebackref" href="#WS14_12"><span class="notemark">††</span> 14:12</a> <span class="fk">Initium. </span><span class="ft"> Pessimum enim genus est fornicationis, quo anima recedit a Deo, et fornicatur cum idolis, vel divini dogmatis veritatem relinquit, et sequitur falsitatem hæreticæ pravitatis, vel opinionis. Hinc Paulus avaritiam idolorum servitutem appellat. Unde constat, omnem malam concupiscentiam fornicationem vocari, qua anima relicta superiori lege inferiorum voluptate, turpi naturarum quasi mercede, prostrata vel prostituta corrumpitur.</span></p>
  </aside>

  <aside id="FN99">
    <p class="f"><a class="notebackref" href="#WS14_13"><span class="notemark">‡‡</span> 14:13</a> <span class="fk">Non enim, </span><span class="ft"> etc. </span><span class="fk">Disperdat Dominus universa labia dolosa, et omnes qui loquuntur mendacium</span><span class="ft"> Psal. 11.. Hinc Jeremias: </span><span class="fk">Dii, qui cœlos et terram non fecerunt, pereant de terra</span><span class="ft"> Jer. 11., etc.; LACT. t. 1.. Propter hominum stultitiam, etc., usque ad divinos honores parentibus detulerunt, deferrique jusserunt.</span></p>
  </aside>

  <aside id="FN100">
    <p class="f"><a class="notebackref" href="#WS14_21"><span class="notemark">§§</span> 14:21</a> <span class="fk">Incommunicabile nomen. </span><span class="ft"> Incommunicabile Dei scilicet omnipotentis nomen; qui solus est incomprehensibilis, insensibili et fragili materiæ vel imagini ascripserunt.</span></p>
  </aside>

  <aside id="FN101">
    <p class="f"><a class="notebackref" href="#WS14_23"><span class="notemark">***</span> 14:23</a> <span class="fk">Aut enim filios suos. </span><span class="ft"> Sicut in sacris Saturni, cui propter odium Jovis, sine respectu pietatis parvulos suos immolabant, et Bellonæ ipsi sacerdotes proprio sanguine sacrificabant. Unde Quintilianus: Istud, inquit, si cogit Deus iratus est: et si iratus est, non acceptat sacrificia vestra. </span><span class="fk">Aut obscura sacrificia. </span><span class="ft"> Sicut in sacris Isidis Ægyptiæ, et Cereris Eleusinæ faciebant. Nam sicut ibi Osiris planctu matris inquiritur, ita hic ad incestum patrui Plutonis matrimonium, rapta Proserpina. Quam quia facibus ex Ætna accensis, quæsisse Ceres in Sicilia dicitur, ideo sacra ejus ardentium tædarum jactatione celebrabantur. Similiter in sacris Liberi patris insaniunt, et magnæ matris, ubi ad exemplum deorum qui in festivitate satiati, noctem luxibus totam duxerunt ludunt. Quia per libidinem et immunditiam diis suis placere putabant.</span></p>
  </aside>

  <aside id="FN102">
    <p class="f"><a class="notebackref" href="#WS14_25"><span class="notemark">†††</span> 14:25</a> <span class="fk">Omnia commista. </span><span class="ft"> Omnia enim confusa erant: ibi nulla ratio, nulla religio vera. Quanto quis sceleratior erat, tanto magis deo suo placere putabat.</span></p>
  </aside>

  <aside id="FN103">
    <p class="f"><a class="notebackref" href="#WS14_27"><span class="notemark">‡‡‡</span> 14:27</a> <span class="fk">Infandorum enim. </span><span class="ft"> Nulla major dementia, quam Deum vivum deserere, et mortuis deservire. Cum enim mens se a creatore suo avertit, omnibus implicatur sceleribus. </span><span class="fk">Initium</span><span class="ft"> enim </span><span class="fk">omnis peccati, superbia est</span><span class="ft"> Eccli. 10.. </span><span class="fk">Finis. </span><span class="ft"> Consummatio et plenitudo. Qui enim pro Deo colunt idolum, omnia reputantur in eis in peccatum.</span></p>
  </aside>

  <aside id="FN104">
    <p class="f"><a class="notebackref" href="#WS14_28"><span class="notemark">§§§</span> 14:28</a> <span class="fk">Aut enim dum lætantur. </span><span class="ft"> Quia dum jurant, nomen Dei polluunt, qui ait: </span><span class="fk">Non assumes nomen Dei tui in vanum, et per nomen deorum externorum ne juretis</span><span class="ft"> Exod. 20.; sed cum Deum illudere se æstimant, in æternam mortem semetipsos præcipitant. Hæretici autem errorum suorum simulacra colentes, perditionis suæ causa fiunt, quorum et doctrina falsa, vita injusta, lætitia insana, mors nefanda: quia cum injuste jurant in idolo, nec sperant in Deo suo, ideo meritorum suorum recipient vindictam. Unde sequitur: </span><span class="fk">Non enim jurantium est virtus. </span></p>
  </aside>

  <aside id="FN105">
    <p class="f"><a class="notebackref" href="#WS15_1"><span class="notemark">*</span> 15:1</a> <span class="fk">Tu autem, </span><span class="ft"> etc. RAB. Justo enim judicio damnati sero pœnitentes agnoscunt, quod antea credere noluerunt; unde: </span><span class="fk">Cognoscetur Dominus judicia faciens, in operibus manuum suarum comprehensus est peccator</span><span class="ft"> Psal. 9.; unde Joannes: </span><span class="fk">Qui habet spem in eo, sanctificat sicut et ille sanctus est: et omnis qui in eo manet, non peccat</span><span class="ft"> I Joan. 3..</span></p>
  </aside>

  <aside id="FN106">
    <p class="f"><a class="notebackref" href="#WS15_3"><span class="notemark">†</span> 15:3</a> <span class="fk">Nosse enim te, </span><span class="ft"> etc. Perceptio est incorruptionis, et in futuro contemplationis; unde: </span><span class="fk">Hæc est enim vita æterna, ut cognoscant te verum Deum</span><span class="ft"> Joan. 17., etc.</span></p>
  </aside>

  <aside id="FN107">
    <p class="f"><a class="notebackref" href="#WS15_4"><span class="notemark">‡</span> 15:4</a> <span class="fk">Non enim in errorem. </span><span class="ft"> Ex persona fidelium loquitur, qui Dei gratia muniti, non miscuere se gentilium iniquitati vel idololatriæ: quia sine fructu justitiæ est labor iste, et mortem meretur æternam.</span></p>
  </aside>

  <aside id="FN108">
    <p class="f"><a class="notebackref" href="#WS15_6"><span class="notemark">§</span> 15:6</a> <span class="fk">Malorum amatores, </span><span class="ft"> etc. </span><span class="fk">Similes illis fiant, qui faciunt ea, et omnes qui confidunt in eis</span><span class="ft"> Psal. 134.. Inventores quoque falsorum dogmatum, et cultores digni sunt morte. Disperdet enim Deus virum qui hæc fecerit, id est magistrum et discipulum ejus. Reprobavit superius lignea, lapidea, vel ærea idola, nunc etiam fictilia damnat. Juste enim retributum est eis; ut qui de terra facti sunt, quia meliorem sui partem, id est animam, ad imaginem Dei creatam ad notandum Deum vivum, sequi nolebant; viliorem sui partem, id est, corpus terrenum imitando, luteum adorarent Deum, et sine boni operis fructu terræ insensibili, de qua sumpti sunt insensati, inutiles redderentur. Mystice autem hæretici et schismatici, qui veritatem Dei in injustitia detinent, et mendacium pro veritate in doctrinæ suæ simulacris colunt, licet eloquentia aut ficta virtute pallient, fragilia tamen et lutea sunt, quæ fingunt.</span></p>
  </aside>

  <aside id="FN109">
    <p class="f"><a class="notebackref" href="#WS15_10"><span class="notemark">**</span> 15:10</a> <span class="fk">Cinis est cor eorum, </span><span class="ft"> et fœda cogitatio eorum, et vita cœno sordidior; quia ignorant factorem suum, et evanescunt in cogitationibus suis. Sensum autem sanctorum patrum spernunt, et errores novos quasi ludos vanos propter favorem humanum et terrenum lucrum fingunt; errantes, scilicet et in errorem mittentes, ut inexcusabiles sint: cum judicabit Deus occulta cordium, et reddet unicuique secundum opera sua.</span></p>
  </aside>

  <aside id="FN110">
    <p class="f"><a class="notebackref" href="#WS15_13"><span class="notemark">††</span> 15:13</a> <span class="fk">Hic enim scit, </span><span class="ft"> etc. Nullam excusationem habent hæretici; quia scienter peccant, dum fidem sanam et rectam doctrinam nolunt imitari: magis terrenum sensum et fragilem quam spiritualem sequentes.</span></p>
  </aside>

  <aside id="FN111">
    <p class="f"><a class="notebackref" href="#WS15_17"><span class="notemark">‡‡</span> 15:17</a> <span class="fk">Melior est. </span><span class="ft"> Quia melior est homo idolis secundum rationem creationis; quia vivit et intelligit, illa autem nunquam. Sed quia magis sequitur vanitatem erroris, quam veritatis scientiam, </span><span class="fk">cum in honore sit, non intelligit: et comparatur jumentis insipientibus</span><span class="ft"> Psal. 48..</span></p>
  </aside>

  <aside id="FN112">
    <p class="f"><a class="notebackref" href="#WS15_18"><span class="notemark">§§</span> 15:18</a> <span class="fk">Insensata. </span><span class="ft"> Quasi: nec discretionem habebant. In veritate enim viventia meliora sunt mortuis, sensibilia insensibilibus, rationalia irrationalibus. Sed dignum fuit, ut qui ignorabant Creatorem, in creaturis distinctionem non scirent. Qui enim laudem et benedictionem Dei in se habere negligit, in discretione animalium seipsum errare ostendit.</span></p>
  </aside>

  <aside id="FN113">
    <p class="f"><a class="notebackref" href="#WS16_2"><span class="notemark">*</span> 16:2</a> <span class="fk">Pro quibus, </span><span class="ft"> etc. RAB. Populus Isræl in deserto carnes concupivit, etc., usque ad ideo eis cruciandi juste traditi sunt.</span></p>
  </aside>

  <aside id="FN114">
    <p class="f"><a class="notebackref" href="#WS16_6"><span class="notemark">†</span> 16:6</a> <span class="fk">Sed non in perpetuum. </span><span class="ft"> RAB. Non enim serpens æneus, etc., usque ad quia mortuus per humanitatem, quasi æneus est per Divinitatem.</span></p>
  </aside>

  <aside id="FN115">
    <p class="f"><a class="notebackref" href="#WS16_9"><span class="notemark">‡</span> 16:9</a> <span class="fk">Illos enim, </span><span class="ft"> etc. Probantur electi per afflictionem, et monentur ut peccata caveant, et bona faciant. Reprobi disperguntur, quia non corriguntur. Ideo idololatras parva animalia interimunt. Isrælitas vero Dei cultores serpentes exterminare non possunt; quia novit Dominus pios de tentatione eripere: iniquos vero in die judicii reservare cruciandos.</span></p>
  </aside>

  <aside id="FN116">
    <p class="f"><a class="notebackref" href="#WS16_12"><span class="notemark">§</span> 16:12</a> <span class="fk">Sed tuus, Domine, sermo. </span><span class="ft"> Id est, Filius, per quem omnia, cujus potestas ubique, qui omnia quæcunque voluit fecit; ipse curat corpora, ipse a spiritualibus bestiis animas salvat.</span></p>
  </aside>

  <aside id="FN117">
    <p class="f"><a class="notebackref" href="#WS16_14"><span class="notemark">**</span> 16:14</a> <span class="fk">Homo autem occidit. </span><span class="ft"> CHRYS. Homo per malitiam, etc., usque ad liber est ab omni crimine.</span></p>
  </aside>

  <aside id="FN118">
    <p class="f"><a class="notebackref" href="#WS16_16"><span class="notemark">††</span> 16:16</a> <span class="fk">Negantes enim nosse, </span><span class="ft"> etc. RAB. Diversis plagis afflicti sunt Ægyptii, etc., usque ad quia ad Creatoris voluntatem omnia consentiunt.</span></p>
  </aside>

  <aside id="FN119">
    <p class="f"><a class="notebackref" href="#WS16_18"><span class="notemark">‡‡</span> 16:18</a> <span class="fk">Quodam enim tempore. </span><span class="ft"> RAB. Sicut in Genesi legitur: Pluit Dominus super Sodomam et Gomorrham ignem et sulphur, ut disperderet impios: et in Exodo, grandinem pariter et ignem. In libro Numerorum: Misit ignitos serpentes contra murmurantes, ut cognoscant impii quod omnis creatura parata est ulcisci injuriam Creatoris.</span></p>
  </aside>

  <aside id="FN120">
    <p class="f"><a class="notebackref" href="#WS16_20"><span class="notemark">§§</span> 16:20</a> <span class="fk">Pro quibus, </span><span class="ft"> etc. RAB. In deserto datum est manna filiis Isræl, etc., </span><span class="fk">usque ad Multa flagella peccatoris, sperantem autem in Domino misericordia circumdabit</span><span class="ft"> Psal. 31..</span></p>
  </aside>

  <aside id="FN121">
    <p class="f"><a class="notebackref" href="#WS16_24"><span class="notemark">***</span> 16:24</a> <span class="fk">Creatura enim, </span><span class="ft"> etc. RAB. Confundantur hic peccatores: qui cum cæteræ creaturæ factori suo deserviant, ipsi repugnant. Unde creaturarum omnium concordia flagellantur: et si non pœnituerint, perpetuo cruciabuntur; bonis autem vera bona præparantur.</span></p>
  </aside>

  <aside id="FN122">
    <p class="f"><a class="notebackref" href="#WS16_25"><span class="notemark">†††</span> 16:25</a> <span class="fk">Propter hoc, </span><span class="ft"> etc. RAB. Pluit Deus manna de cœlo, etc., usque ad tanquam prævaricator legis in æternum peribit.</span></p>
  </aside>

  <aside id="FN123">
    <p class="f"><a class="notebackref" href="#WS16_28"><span class="notemark">‡‡‡</span> 16:28</a> <span class="fk">Ut notum omnibus, </span><span class="ft"> etc. RAB. Iste cibus historialiter pascebat, etc., usque ad ad ortum vero solis, id est, Christi dicamus: </span><span class="fk">Verbum caro factum est, et habitavit in nobis. </span></p>
  </aside>

  <aside id="FN124">
    <p class="f"><a class="notebackref" href="#WS17_1"><span class="notemark">*</span> 17:1</a> <span class="fk">Magna enim. </span><span class="ft"> RAB.Mystice. Omnes persecutores Ecclesiæ Christi, scelerum suorum tenebras patiuntur, nec unquam securi esse possunt, quos vexant rectores tenebrarum harum usque ad exteriores tenebras, ubi erit fletus et stridor dentium; unde: </span><span class="fk">Omnis qui male agit, odit lucem</span><span class="ft"> Joan. 3., etc. Hinc Paulus: </span><span class="fk">Eratis aliquando tenebræ, nunc autem lux in Domino</span><span class="ft"> Ephes. 5., etc.</span></p>
  </aside>

  <aside id="FN125">
    <p class="f"><a class="notebackref" href="#WS17_4"><span class="notemark">†</span> 17:4</a> <span class="fk">Neque enim. </span><span class="ft"> Semper enim tenebras comitatur horror: et quanto minus discernit quis, quæ circa se sunt, tanto magis metuit, undique adversa pavitans. Sic Ægyptii triduo maximas tenebras patiebantur, quas nec sol, nec stellæ poterant illuminare, et unicunque jacebant, nimio terrore pavebant; quod autem dicit. </span><span class="fk">Tristes personas</span><span class="ft"> eos terruisse, potuit fieri, ut dæmones aliqua phantasmata ingererent, qui eos ad augmentum pœnarum exterrerent. Persecutores quoque fidei et vertitatis, circumdant tenebræ peccatorum, quia ignorant solem justitiæ, nec prædicatores illustrant eos fulgore doctrinæ. Hos etiam </span><span class="fk">sonitus descendens, </span><span class="ft"> id est comminatio cœlestis perturbat, et </span><span class="fk">personæ tristes, </span><span class="ft"> id est dæmones, quandoque torturi terrificant; nec tamen agunt fructuose pœnitentiam: sed desperantes thesaurizant sibi iram in die judicii.</span></p>
  </aside>

  <aside id="FN126">
    <p class="f"><a class="notebackref" href="#WS17_6"><span class="notemark">‡</span> 17:6</a> <span class="fk">Timore plenus. </span><span class="ft"> Quia undique pœnas formidabant. Quanto enim sunt graviores dolores, tanto majores timentur horrores. </span><span class="fk">Et magicæ artis, </span><span class="ft"> etc. RAB. Cum Magi in Ægypto, etc., usque ad et antiquum serpentem cum angelis suis sævum patienter inimicum.</span></p>
  </aside>

  <aside id="FN127">
    <p class="f"><a class="notebackref" href="#WS17_9"><span class="notemark">§</span> 17:9</a> <span class="fk">Et ærem, </span><span class="ft"> etc. RAB. Nimietatem timoris notat, quem imminentibus pœnis redarguente conscientia patiuntur, cum autem semper timida nequitia, pavoris sui dat indicium, supplicio condemnata est.</span></p>
  </aside>

  <aside id="FN128">
    <p class="f"><a class="notebackref" href="#WS17_11"><span class="notemark">**</span> 17:11</a> <span class="fk">Proditio, </span><span class="ft"> etc. Timor scilicet prodit infirmitatem superbientis, qui vana spe auxiliorum se extollit cogitando, cum posse se sperat, quod efficere non potest vel possit: et dum virtus minor est, valetudo rerum quas extrinsecus patitur, majorem putat esse potentiam, hoc in persecutoribus fidelium frequenter evenit, qui se potentes æstimant, cum sanctos cruciant, potentia eorum victi, mentis angustia contristati cognoscunt se non posse quod cupiebant et majorem esse fortitudinem Dei, qui sic vincit in militibus suis.</span></p>
  </aside>

  <aside id="FN129">
    <p class="f"><a class="notebackref" href="#WS17_13"><span class="notemark">††</span> 17:13</a> <span class="fk">Illi autem, </span><span class="ft"> etc. RAB. Ægyptii scilicet horrore tenebrarum circumdati, etc., usque ad tanquam periculosum formidabant.</span></p>
  </aside>

  <aside id="FN130">
    <p class="f"><a class="notebackref" href="#WS17_19"><span class="notemark">‡‡</span> 17:19</a> <span class="fk">Omnis enim orbis. </span><span class="ft"> Quasi: impii erant in tenebris, sed ubicunque habitabant filii Isræl, lux erat.</span></p>
  </aside>

  <aside id="FN131">
    <p class="f"><a class="notebackref" href="#WS17_20"><span class="notemark">§§</span> 17:20</a> <span class="fk">Imago tenebrarum. </span><span class="ft"> Graviores sunt tenebræ spirituales corporalibus: quia ducunt homines ad exteriores tenebras, ubi erit fletus et stridor dentium, quas Ægyptiæ tenebræ figurant. Sicut enim corpora ibi nullo bono operi utilia: ita et hic animæ simul et corpora æterno carcere damnantur; ubi nec ratio, nec locus, nec tempus est operandi.</span></p>
  </aside>

  <aside id="FN132">
    <p class="f"><a class="notebackref" href="#WS18_1"><span class="notemark">*</span> 18:1</a> <span class="fk">Santis autem tuis. </span><span class="ft"> RAB. Isrælitæ in Ægypto, etc., usque ad in prosperis et in adversis protegit.</span></p>
  </aside>

  <aside id="FN133">
    <p class="f"><a class="notebackref" href="#WS18_4"><span class="notemark">†</span> 18:4</a> <span class="fk">Digni quidem, </span><span class="ft"> etc. RAB. Merito Ægyptii tenebrarum pœnam patiebantur, etc., usque ad cujus mysterii ratio in antiquis patribus figurata, et in adventu Christi completa est.</span></p>
  </aside>

  <aside id="FN134">
    <p class="f"><a class="notebackref" href="#WS18_9"><span class="notemark">‡</span> 18:9</a> <span class="fk">Absconse enim sacrificabant. </span><span class="ft"> RAB. Populus Isræl in Ægypto jussu Domini Pascha celebravit, etc., usque ad sed in abscondito cordis semper Domino sacrificant, unde: </span><span class="fk">Sacrificium Deo spiritus contribulatus</span><span class="ft"> Psal. 50.. Et alibi: </span><span class="fk">In me sunt, Deus, vota tua</span><span class="ft"> Psal. 55., etc. ID. Memorat Deum percussisse primogenita Ægypti, ubi nec sicut prius simulaverunt Ægyptii, sed palam cogebant exire populum Dei dicentes: </span><span class="fk">Omnes moriemur</span><span class="ft"> Exod. 11..</span></p>
  </aside>

  <aside id="FN135">
    <p class="f"><a class="notebackref" href="#WS18_15"><span class="notemark">§</span> 18:15</a> <span class="fk">Omnipotens sermo tuus. </span><span class="ft"> Filius de quo dicitur: </span><span class="fk">In principio erat Verbum</span><span class="ft"> Joan. 1., etc., hic brachium et dextera nominatur: propter effectivam divinæ virtutis potentiam, hic tunc per angeli ministerium judicia sua fecit in primogenitis Ægyptiorum, qui postmodum sanctificavit sibi primogenitos Hebræos. Nunc quoque per aquam baptismi salvat multitudinem credentium, et interficit multitudinem spiritualium hostium.</span></p>
  </aside>

  <aside id="FN136">
    <p class="f"><a class="notebackref" href="#WS18_19"><span class="notemark">**</span> 18:19</a> <span class="fk">Visiones. </span><span class="ft"> RAB. Hoc divinæ bonitatis est, quæ peccantes castigat ut abstineant, et pœnitentiam agant. Si autem patientia Dei abutuntur, sine excusatione in æternum punientur.</span></p>
  </aside>

  <aside id="FN137">
    <p class="f"><a class="notebackref" href="#WS18_20"><span class="notemark">††</span> 18:20</a> <span class="fk">Tetigit autem tunc et justos. </span><span class="ft"> RAB. Memorat, etc., usque ad per quos interitum possimus evadere.</span></p>
  </aside>

  <aside id="FN138">
    <p class="f"><a class="notebackref" href="#WS18_24"><span class="notemark">‡‡</span> 18:24</a> <span class="fk">In veste enim poderis. </span><span class="ft"> RAB. Byssum terræ deputant Hebræi, etc., usque ad in figura pontificali, Christum futurum prænoscebat, sed quia viderat carne indutum, non Deum sed hominem purum credidit; unde: </span><span class="fk">Si cognovissent, nunquam Dominum gloriæ crucifixissent</span><span class="ft"> I Cor. 2..</span></p>
  </aside>

  <aside id="FN139">
    <p class="f"><a class="notebackref" href="#WS19_1"><span class="notemark">*</span> 19:1</a> <span class="fk">Impiis autem, </span><span class="ft"> etc. Inimicis populi Dei: vindicta usque ad consummationem supervenit, quia nec vitam nec mores correxerunt, fictis enim argumentis simulabant pœnitentiam, et ideo non meruerunt indulgentiam. Unde Pharao cum plagis afflictus, populum Dei se dimissurum promitteret, paululum respirans ad domesticam crudelitatem reversus est, donec in mari Rubro fluctibus submersus est. Persecutores enim Christiani nominis si perstiterint in malitia sua, sentient in pœna quantum valeat Dei justitia.</span></p>
  </aside>

  <aside id="FN140">
    <p class="f"><a class="notebackref" href="#WS19_8"><span class="notemark">†</span> 19:8</a> <span class="fk">Videntes tua mirabilia. </span><span class="ft"> Sic nos oportet liberatori nostro exsultantes gratias agere dicentes: </span><span class="fk">Benedic, anima mea, Dominum</span><span class="ft"> Psal. 103.. Unde Apostolus: </span><span class="fk">Sine intermissione orate, in omnibus gratias agite</span><span class="ft"> I Thess. 5..</span></p>
  </aside>

  <aside id="FN141">
    <p class="f"><a class="notebackref" href="#WS19_10"><span class="notemark">‡</span> 19:10</a> <span class="fk">Produxit terra. </span><span class="ft"> Nota quod inimicis Dei terra produxit muscas, et fluvius ranas; cultoribus autem Dei terra dedit fructum, et mare carnis alimentum. Dignum est enim, ut fidelibus suis per opera sua nutrimentum, divina procuret providentia. Inimicis vero condignum tormentum per subditam sibi creaturam inferat. </span><span class="fk">Juste enim patiebantur. </span><span class="ft"> RAB. Qui antiquos Dei servos, etc., usque ad viam veritatis non agnoscit, et ostium quod Christus est, non invenit.</span></p>
  </aside>

  <aside id="FN142">
    <p class="f"><a class="notebackref" href="#WS19_17"><span class="notemark">§</span> 19:17</a> <span class="fk">In se elementa. </span><span class="ft"> Sicut in organo diversi soni ad concordiam melodiæ temperamento consentiunt, ita discrepantia elementa servato jure naturæ ad Creatoris voluntatem flectuntur: non enim creaturam sibi condidit contrariam, sed per omnia voluntati suæ consentaneam. </span><span class="fk">Unde æstimari, </span><span class="ft"> etc. RAB. Homines enim et jumenta, etc., usque ad ut appareret quod elementa mundi non suæ tantum conditioni, sed Creatoris deservirent voluntati.</span></p>
  </aside>

  <aside id="FN143">
    <p class="f"><a class="notebackref" href="#WS19_20"><span class="notemark">**</span> 19:20</a> <span class="fk">In omnibus enim magnificasti. </span><span class="ft"> Misericors et miserator Dominus semper adest fidelibus suis, quos semper protegit et regit: quos aliquando in martyrio purgat. Unde: </span><span class="fk">Vasa figuli probat fornax, et homines justos tentatio tribulationis</span><span class="ft"> Eccl. 27.. Multæ enim tribulationes justorum, et de omnibus his liberavit eos Dominus.</span></p>
  </aside>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>