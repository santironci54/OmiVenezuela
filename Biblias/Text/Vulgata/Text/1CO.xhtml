<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -CORINTHIOS I</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">CORINTHIOS I</p>

  <div class="divCap"><a href='1CO.xhtml#C11_0' class="button">1</a><a href='1CO.xhtml#C12_0' class="button">2</a><a href='1CO.xhtml#C13_0' class="button">3</a><a href='1CO.xhtml#C14_0' class="button">4</a><a href='1CO.xhtml#C15_0' class="button">5</a><a href='1CO.xhtml#C16_0' class="button">6</a><a href='1CO.xhtml#C17_0' class="button">7</a><a href='1CO.xhtml#C18_0' class="button">8</a><a href='1CO.xhtml#C19_0' class="button">9</a><a href='1CO.xhtml#C110_0' class="button">10</a><a href='1CO.xhtml#C111_0' class="button">11</a><a href='1CO.xhtml#C112_0' class="button">12</a><a href='1CO.xhtml#C113_0' class="button">13</a><a href='1CO.xhtml#C114_0' class="button">14</a><a href='1CO.xhtml#C115_0' class="button">15</a><a href='1CO.xhtml#C116_0' class="button">16</a></div>

  <p class='main' id='C10_0'></p>

  <h2>INCIPIT AD CORINTHIOS I</h2>

  <p class='pT4' id='C11_0'>1</p>

  <p class='Normale'><span class="Versetto" id="C11_1">1&#160;</span>Paulus vocatus Apostolus Jesu Christi per voluntatem Dei, et Sosthenes frater,<a href='#FN1'>*</a> <span class="Versetto" id="C11_2">2&#160;</span>ecclesiæ Dei, quæ est Corinthi, sanctificatis in Christo Jesu, vocatis sanctis, cum omnibus qui invocant nomen Domini nostri Jesu Christi, in omni loco ipsorum et nostro.<a href='#FN2'>†</a> <span class="Versetto" id="C11_3">3&#160;</span>Gratia vobis, et pax a Deo Patre nostro, et Domino Jesu Christo.<a href='#FN3'>‡</a> <span class="Versetto" id="C11_4">4&#160;</span>Gratias ago Deo meo semper pro vobis in gratia Dei, quæ data est vobis in Christo Jesu: <span class="Versetto" id="C11_5">5&#160;</span>quod in omnibus divites facti estis in illo, in omni verbo, et in omni scientia.<a href='#FN4'>§</a> <span class="Versetto" id="C11_6">6&#160;</span>Sicut testimonium Christi confirmatum est in vobis: <span class="Versetto" id="C11_7">7&#160;</span>ita ut nihil vobis desit in ulla gratia, exspectantibus revelationem Domini nostri Jesu Christi, <span class="Versetto" id="C11_8">8&#160;</span>qui et confirmabit vos usque in finem sine crimine, in die adventus Domini nostri Jesu Christi. <span class="Versetto" id="C11_9">9&#160;</span>Fidelis Deus: per quem vocati estis in societatem filii ejus Jesu Christi Domini nostri. <span class="Versetto" id="C11_10">10&#160;</span>Obsecro autem vos fratres per nomen Domini nostri Jesu Christi: ut idipsum dicatis omnes, et non sint in vobis schismata: sitis autem perfecti in eodem sensu, et in eadem sententia.<a href='#FN5'>**</a> <span class="Versetto" id="C11_11">11&#160;</span>Significatum est enim mihi de vobis fratres mei ab iis, qui sunt Chloës, quia contentiones sunt inter vos.<a href='#FN6'>††</a> <span class="Versetto" id="C11_12">12&#160;</span>Hoc autem dico, quod unusquisque vestrum dicit: Ego quidem sum Pauli: ego autem Apollo: ego vero Cephæ: ego autem Christi.<a href='#FN7'>‡‡</a> <span class="Versetto" id="C11_13">13&#160;</span>Divisus est Christus? numquid Paulus crucifixus est pro vobis? aut in nomine Pauli baptizati estis?<a href='#FN8'>§§</a> <span class="Versetto" id="C11_14">14&#160;</span>Gratias ago Deo, quod neminem vestrum baptizavi, nisi Crispum et Caium:<a href='#FN9'>***</a> <span class="Versetto" id="C11_15">15&#160;</span>ne quis dicat quod in nomine meo baptizati estis. <span class="Versetto" id="C11_16">16&#160;</span>Baptizavi autem et Stephanæ domum: ceterum nescio si quem alium baptizaverim. <span class="Versetto" id="C11_17">17&#160;</span>Non enim misit me Christus baptizare, sed evangelizare: non in sapientia verbi, ut non evacuetur crux Christi.<a href='#FN10'>†††</a> <span class="Versetto" id="C11_18">18&#160;</span>Verbum enim crucis pereuntibus quidem stultitia est: iis autem qui salvi fiunt, id est nobis, Dei virtus est.<a href='#FN11'>‡‡‡</a> <span class="Versetto" id="C11_19">19&#160;</span>Scriptum est enim: Perdam sapientiam sapientium, et prudentiam prudentium reprobabo.<a href='#FN12'>§§§</a> <span class="Versetto" id="C11_20">20&#160;</span>Ubi sapiens? ubi scriba? ubi conquisitor hujus sæculi? Nonne stultam fecit Deus sapientiam hujus mundi? <span class="Versetto" id="C11_21">21&#160;</span>Nam quia in Dei sapientia non cognovit mundus per sapientiam Deum: placuit Deo per stultitiam prædicationis salvos facere credentes.<a href='#FN13'>*</a> <span class="Versetto" id="C11_22">22&#160;</span>Quoniam et Judæi signa petunt, et Græci sapientiam quærunt: <span class="Versetto" id="C11_23">23&#160;</span>nos autem prædicamus Christum crucifixum: Judæis quidem scandalum, gentibus autem stultitiam, <span class="Versetto" id="C11_24">24&#160;</span>ipsis autem vocatis Judæis, atque Græcis Christum Dei virtutem, et Dei sapientia: <span class="Versetto" id="C11_25">25&#160;</span>quia quod stultum est Dei, sapientius est hominibus: et quod infirmum est Dei, fortius est hominibus. <span class="Versetto" id="C11_26">26&#160;</span>Videte enim vocationem vestram, fratres, quia non multi sapientes secundum carnem, non multi potentes, non multi nobiles:<a href='#FN14'>†</a> <span class="Versetto" id="C11_27">27&#160;</span>sed quæ stulta sunt mundi elegit Deus, ut confundat sapientes: et infirma mundi elegit Deus, ut confundat fortia:<a href='#FN15'>‡</a> <span class="Versetto" id="C11_28">28&#160;</span>et ignobilia mundi, et contemptibilia elegit Deus, et ea quæ non sunt, ut ea quæ sunt destrueret: <span class="Versetto" id="C11_29">29&#160;</span>ut non glorietur omnis caro in conspectu ejus.<a href='#FN16'>§</a> <span class="Versetto" id="C11_30">30&#160;</span>Ex ipso autem vos estis in Christo Jesu, qui factus est nobis sapientia a Deo, et justitia, et sanctificatio, et redemptio:<a href='#FN17'>**</a> <span class="Versetto" id="C11_31">31&#160;</span>ut quemadmodum scriptum est: Qui gloriatur, in Domino glorietur.</p>

  <p class='pT4' id='C12_0'>2</p>

  <p class='Normale'><span class="Versetto" id="C12_1">1&#160;</span>Et ego, cum venissem ad vos, fratres, veni non in sublimitate sermonis, aut sapientiæ, annuntians vobis testimonium Christi. <span class="Versetto" id="C12_2">2&#160;</span>Non enim judicavi me scire aliquid inter vos, nisi Jesum Christum, et hunc crucifixum.<a href='#FN18'>*</a> <span class="Versetto" id="C12_3">3&#160;</span>Et ego in infirmitate, et timore, et tremore multo fui apud vos: <span class="Versetto" id="C12_4">4&#160;</span>et sermo meus, et prædicatio mea non in persuasibilibus humanæ sapientiæ verbis, sed in ostensione spiritus et virtutis: <span class="Versetto" id="C12_5">5&#160;</span>ut fides vestra non sit in sapientia hominum, sed in virtute Dei. <span class="Versetto" id="C12_6">6&#160;</span>Sapientiam autem loquimur inter perfectos: sapientiam vero non hujus sæculi, neque principum hujus sæculi, qui destruuntur:<a href='#FN19'>†</a> <span class="Versetto" id="C12_7">7&#160;</span>sed loquimur Dei sapientiam in mysterio, quæ abscondita est, quam prædestinavit Deus ante sæcula in gloriam nostram,<a href='#FN20'>‡</a> <span class="Versetto" id="C12_8">8&#160;</span>quam nemo principum hujus sæculi cognovit: si enim cognovissent, numquam Dominum gloriæ crucifixissent.<a href='#FN21'>§</a> <span class="Versetto" id="C12_9">9&#160;</span>Sed sicut scriptum est: Quod oculus non vidit, nec auris audivit, nec in cor hominis ascendit, quæ præparavit Deus iis qui diligunt illum:<a href='#FN22'>**</a> <span class="Versetto" id="C12_10">10&#160;</span>nobis autem revelavit Deus per Spiritum suum: Spiritus enim omnia scrutatur, etiam profunda Dei.<a href='#FN23'>††</a> <span class="Versetto" id="C12_11">11&#160;</span>Quis enim hominum scit quæ sunt hominis, nisi spiritus hominis, qui in ipso est? ita et quæ Dei sunt, nemo cognovit, nisi Spiritus Dei. <span class="Versetto" id="C12_12">12&#160;</span>Nos autem non spiritum hujus mundi accepimus, sed Spiritum qui ex Deo est, ut sciamus quæ a Deo donata sunt nobis:<a href='#FN24'>‡‡</a> <span class="Versetto" id="C12_13">13&#160;</span>quæ et loquimur non in doctis humanæ sapientiæ verbis, sed in doctrina Spiritus, spiritualibus spiritualia comparantes.<a href='#FN25'>§§</a> <span class="Versetto" id="C12_14">14&#160;</span>Animalis autem homo non percipit ea quæ sunt Spiritus Dei: stultitia enim est illi, et non potest intelligere: quia spiritualiter examinatur.<a href='#FN26'>***</a> <span class="Versetto" id="C12_15">15&#160;</span>Spiritualis autem judicat omnia: et ipse a nemine judicatur.<a href='#FN27'>†††</a> <span class="Versetto" id="C12_16">16&#160;</span>Quis enim cognovit sensum Domini, qui instruat eum? nos autem sensum Christi habemus.</p>

  <p class='pT4' id='C13_0'>3</p>

  <p class='Normale'><span class="Versetto" id="C13_1">1&#160;</span>Et ego, fratres, non potui vobis loqui quasi spiritualibus, sed quasi carnalibus. Tamquam parvulis in Christo, <span class="Versetto" id="C13_2">2&#160;</span>lac vobis potum dedi, non escam: nondum enim poteratis: sed nec nunc quidem potestis: adhuc enim carnales estis.<a href='#FN28'>*</a> <span class="Versetto" id="C13_3">3&#160;</span>Cum enim sit inter vos zelus, et contentio: nonne carnales estis, et secundum hominem ambulatis? <span class="Versetto" id="C13_4">4&#160;</span>Cum enim quis dicat: Ego quidem sum Pauli; alius autem: Ego Apollo: nonne homines estis? Quid igitur est Apollo? quid vero Paulus? <span class="Versetto" id="C13_5">5&#160;</span>ministri ejus, cui credidistis, ut unicuique sicut Dominus dedit. <span class="Versetto" id="C13_6">6&#160;</span>Ego plantavi, Apollo rigavit: sed Deus incrementum dedit. <span class="Versetto" id="C13_7">7&#160;</span>Itaque neque qui plantat est aliquid, neque qui rigat: sed qui incrementum dat, Deus. <span class="Versetto" id="C13_8">8&#160;</span>Qui autem plantat, et qui rigat, unum sunt. Unusquisque autem propriam mercedem accipiet, secundum suum laborem.<a href='#FN29'>†</a> <span class="Versetto" id="C13_9">9&#160;</span>Dei enim sumus adjutores: Dei agricultura estis, Dei ædificatio estis.<a href='#FN30'>‡</a> <span class="Versetto" id="C13_10">10&#160;</span>Secundum gratiam Dei, quæ data est mihi, ut sapiens architectus fundamentum posui: alius autem superædificat. Unusquisque autem videat quomodo superædificet. <span class="Versetto" id="C13_11">11&#160;</span>Fundamentum enim aliud nemo potest ponere præter id quod positum est, quod est Christus Jesus.<a href='#FN31'>§</a> <span class="Versetto" id="C13_12">12&#160;</span>Si quis autem superædificat super fundamentum hoc, aurum, argentum, lapides pretiosos, ligna, fœnum, stipulam,<a href='#FN32'>**</a> <span class="Versetto" id="C13_13">13&#160;</span>uniuscujusque opus manifestum erit: dies enim Domini declarabit, quia in igne revelabitur: et uniuscujusque opus quale sit, ignis probabit.<a href='#FN33'>††</a> <span class="Versetto" id="C13_14">14&#160;</span>Si cujus opus manserit quod superædificavit, mercedem accipiet.<a href='#FN34'>‡‡</a> <span class="Versetto" id="C13_15">15&#160;</span>Si cujus opus arserit, detrimentum patietur: ipse autem salvus erit, sic tamen quasi per ignem. <span class="Versetto" id="C13_16">16&#160;</span>Nescitis quia templum Dei estis, et Spiritus Dei habitat in vobis?<a href='#FN35'>§§</a> <span class="Versetto" id="C13_17">17&#160;</span>Si quis autem templum Dei violaverit, disperdet illum Deus. Templum enim Dei sanctum est, quod estis vos.<a href='#FN36'>***</a> <span class="Versetto" id="C13_18">18&#160;</span>Nemo se seducat: si quis videtur inter vos sapiens esse in hoc sæculo, stultus fiat ut sit sapiens. <span class="Versetto" id="C13_19">19&#160;</span>Sapientia enim hujus mundi, stultitia est apud Deum. Scriptum est enim: Comprehendam sapientes in astutia eorum. <span class="Versetto" id="C13_20">20&#160;</span>Et iterum: Dominus novit cogitationes sapientium quoniam vanæ sunt. <span class="Versetto" id="C13_21">21&#160;</span>Nemo itaque glorietur in hominibus.<a href='#FN37'>†††</a> <span class="Versetto" id="C13_22">22&#160;</span>Omnia enim vestra sunt, sive Paulus, sive Apollo, sive Cephas, sive mundus, sive vita, sive mors, sive præsentia, sive futura: omnia enim vestra sunt:<a href='#FN38'>‡‡‡</a> <span class="Versetto" id="C13_23">23&#160;</span>vos autem Christi: Christus autem Dei.<a href='#FN39'>§§§</a></p>

  <p class='pT4' id='C14_0'>4</p>

  <p class='Normale'><span class="Versetto" id="C14_1">1&#160;</span>Sic nos existimet homo ut ministros Christi, et dispensatores mysteriorum Dei.<a href='#FN40'>*</a> <span class="Versetto" id="C14_2">2&#160;</span>Hic jam quæritur inter dispensatores ut fidelis quis inveniatur.<a href='#FN41'>†</a> <span class="Versetto" id="C14_3">3&#160;</span>Mihi autem pro minimo est ut a vobis judicer, aut ab humano die: sed neque meipsum judico.<a href='#FN42'>‡</a> <span class="Versetto" id="C14_4">4&#160;</span>Nihil enim mihi conscius sum, sed non in hoc justificatus sum: qui autem judicat me, Dominus est.<a href='#FN43'>§</a> <span class="Versetto" id="C14_5">5&#160;</span>Itaque nolite ante tempus judicare, quoadusque veniat Dominus: qui et illuminabit abscondita tenebrarum, et manifestabit consilia cordium: et tunc laus erit unicuique a Deo.<a href='#FN44'>**</a> <span class="Versetto" id="C14_6">6&#160;</span>Hæc autem, fratres, transfiguravi in me et Apollo, propter vos: ut in nobis discatis, ne supra quam scriptum est, unus adversus alterum infletur pro alio.<a href='#FN45'>††</a> <span class="Versetto" id="C14_7">7&#160;</span>Quis enim te discernit? quid autem habes quod non accepisti? si autem accepisti, quid gloriaris quasi non acceperis?<a href='#FN46'>‡‡</a> <span class="Versetto" id="C14_8">8&#160;</span>Jam saturati estis, jam divites facti estis: sine nobis regnatis: et utinam regnetis, ut et nos vobiscum regnemus.<a href='#FN47'>§§</a> <span class="Versetto" id="C14_9">9&#160;</span>Puto enim quod Deus nos Apostolos novissimos ostendit, tamquam morti destinatos: quia spectaculum facti sumus mundo, et angelis, et hominibus.<a href='#FN48'>***</a> <span class="Versetto" id="C14_10">10&#160;</span>Nos stulti propter Christum, vos autem prudentes in Christo: nos infirmi, vos autem fortes: vos nobiles, nos autem ignobiles.<a href='#FN49'>†††</a> <span class="Versetto" id="C14_11">11&#160;</span>Usque in hanc horam et esurimus, et sitimus, et nudi sumus, et colaphis cædimur, et instabiles sumus, <span class="Versetto" id="C14_12">12&#160;</span>et laboramus operantes manibus nostris: maledicimur, et benedicimus: persecutionem patimur, et sustinemus: <span class="Versetto" id="C14_13">13&#160;</span>blasphemamur, et obsecramus: tamquam purgamenta hujus mundi facti sumus, omnium peripsema usque adhuc.<a href='#FN50'>‡‡‡</a> <span class="Versetto" id="C14_14">14&#160;</span>Non ut confundam vos, hæc scribo, sed ut filios meos carissimos moneo.<a href='#FN51'>§§§</a> <span class="Versetto" id="C14_15">15&#160;</span>Nam si decem millia pædagogorum habeatis in Christo, sed non multos patres. Nam in Christo Jesu per Evangelium ego vos genui.<a href='#FN52'>*</a> <span class="Versetto" id="C14_16">16&#160;</span>Rogo ergo vos, imitatores mei estote, sicut et ego Christi. <span class="Versetto" id="C14_17">17&#160;</span>Ideo misi ad vos Timotheum, qui est filius meus carissimus, et fidelis in Domino: qui vos commonefaciet vias meas, quæ sunt in Christo Jesu, sicut ubique in omni ecclesia doceo. <span class="Versetto" id="C14_18">18&#160;</span>Tamquam non venturus sim ad vos, sic inflati sunt quidam. <span class="Versetto" id="C14_19">19&#160;</span>Veniam autem ad vos cito, si Dominus voluerit: et cognoscam non sermonem eorum qui inflati sunt, sed virtutem.<a href='#FN53'>†</a> <span class="Versetto" id="C14_20">20&#160;</span>Non enim in sermone est regnum Dei, sed in virtute.<a href='#FN54'>‡</a> <span class="Versetto" id="C14_21">21&#160;</span>Quid vultis? in virga veniam ad vos, an in caritate, et spiritu mansuetudinis?</p>

  <p class='pT4' id='C15_0'>5</p>

  <p class='Normale'><span class="Versetto" id="C15_1">1&#160;</span>Omnino auditur inter vos fornicatio, et talis fornicatio, qualis nec inter gentes, ita ut uxorem patris sui aliquis habeat.<a href='#FN55'>*</a> <span class="Versetto" id="C15_2">2&#160;</span>Et vos inflati estis: et non magis luctum habuistis ut tollatur de medio vestrum qui hoc opus fecit.<a href='#FN56'>†</a> <span class="Versetto" id="C15_3">3&#160;</span>Ego quidem absens corpore, præsens autem spiritu, jam judicavi ut præsens eum, qui sic operatus est, <span class="Versetto" id="C15_4">4&#160;</span>in nomine Domini nostri Jesu Christi, congregatis vobis et meo spiritu, cum virtute Domini nostri Jesu,<a href='#FN57'>‡</a> <span class="Versetto" id="C15_5">5&#160;</span>tradere hujusmodi Satanæ in interitum carnis, ut spiritus salvus sit in die Domini nostri Jesu Christi.<a href='#FN58'>§</a> <span class="Versetto" id="C15_6">6&#160;</span>Non est bona gloriatio vestra. Nescitis quia modicum fermentum totam massam corrumpit?<a href='#FN59'>**</a> <span class="Versetto" id="C15_7">7&#160;</span>Expurgate vetus fermentum, ut sitis nova conspersio, sicut estis azymi. Etenim Pascha nostrum immolatus est Christus.<a href='#FN60'>††</a> <span class="Versetto" id="C15_8">8&#160;</span>Itaque epulemur: non in fermento veteri, neque in fermento malitiæ et nequitiæ: sed in azymis sinceritatis et veritatis.<a href='#FN61'>‡‡</a> <span class="Versetto" id="C15_9">9&#160;</span>Scripsi in epistola: Ne commisceamini fornicariis: <span class="Versetto" id="C15_10">10&#160;</span>non utique fornicariis hujus mundi, aut avaris, aut rapacibus, aut idolis servientibus: alioquin debueratis de hoc mundo exiisse.<a href='#FN62'>§§</a> <span class="Versetto" id="C15_11">11&#160;</span>Nunc autem scripsi vobis non commisceri: si is qui frater nominatur, est fornicator, aut avarus, aut idolis serviens, aut maledicus, aut ebriosus, aut rapax, cum ejusmodi nec cibum sumere.<a href='#FN63'>***</a> <span class="Versetto" id="C15_12">12&#160;</span>Quid enim mihi de iis qui foris sunt, judicare? nonne de iis qui intus sunt, vos judicatis? <span class="Versetto" id="C15_13">13&#160;</span>nam eos qui foris sunt, Deus judicabit. Auferte malum ex vobis ipsis.</p>

  <p class='pT4' id='C16_0'>6</p>

  <p class='Normale'><span class="Versetto" id="C16_1">1&#160;</span>Audet aliquis vestrum habens negotium adversus alterum, judicari apud iniquos, et non apud sanctos?<a href='#FN64'>*</a> <span class="Versetto" id="C16_2">2&#160;</span>an nescitis quoniam sancti de hoc mundo judicabunt? et si in vobis judicabitur mundus, indigni estis qui de minimis judicetis?<a href='#FN65'>†</a> <span class="Versetto" id="C16_3">3&#160;</span>Nescitis quoniam angelos judicabimus? quanto magis sæcularia? <span class="Versetto" id="C16_4">4&#160;</span>Sæcularia igitur judicia si habueritis: contemptibiles, qui sunt in ecclesia, illos constituite ad judicandum.<a href='#FN66'>‡</a> <span class="Versetto" id="C16_5">5&#160;</span>Ad verecundiam vestram dico. Sic non est inter vos sapiens quisquam, qui possit judicare inter fratrem suum?<a href='#FN67'>§</a> <span class="Versetto" id="C16_6">6&#160;</span>Sed frater cum fratre judicio contendit: et hoc apud infideles? <span class="Versetto" id="C16_7">7&#160;</span>Jam quidem omnino delictum est in vobis, quod judicia habetis inter vos. Quare non magis injuriam accipitis? quare non magis fraudem patimini? <span class="Versetto" id="C16_8">8&#160;</span>Sed vos injuriam facitis, et fraudatis: et hoc fratribus.<a href='#FN68'>**</a> <span class="Versetto" id="C16_9">9&#160;</span>An nescitis quia iniqui regnum Dei non possidebunt? Nolite errare: neque fornicarii, neque idolis servientes, neque adulteri,<a href='#FN69'>††</a> <span class="Versetto" id="C16_10">10&#160;</span>neque molles, neque masculorum concubitores, neque fures, neque avari, neque ebriosi, neque maledici, neque rapaces regnum Dei possidebunt. <span class="Versetto" id="C16_11">11&#160;</span>Et hæc quidam fuistis: sed abluti estis, sed sanctificati estis, sed justificati estis in nomine Domini nostri Jesu Christi, et in Spiritu Dei nostri.<a href='#FN70'>‡‡</a> <span class="Versetto" id="C16_12">12&#160;</span>Omnia mihi licent, sed non omnia expediunt: omnia mihi licent, sed ego sub nullis redigar potestate.<a href='#FN71'>§§</a> <span class="Versetto" id="C16_13">13&#160;</span>Esca ventri, et venter escis: Deus autem et hunc et has destruet: corpus autem non fornicationi, sed Domino: et Dominus corpori.<a href='#FN72'>***</a> <span class="Versetto" id="C16_14">14&#160;</span>Deus vero et Dominum suscitavit: et nos suscitabit per virtutem suam. <span class="Versetto" id="C16_15">15&#160;</span>Nescitis quoniam corpora vestra membra sunt Christi? Tollens ergo membra Christi, faciam membra meretricis? Absit.<a href='#FN73'>†††</a> <span class="Versetto" id="C16_16">16&#160;</span>An nescitis quoniam qui adhæret meretrici, unum corpus efficitur? Erunt enim (inquit) duo in carne una.<a href='#FN74'>‡‡‡</a> <span class="Versetto" id="C16_17">17&#160;</span>Qui autem adhæret Domino, unus spiritus est.<a href='#FN75'>§§§</a> <span class="Versetto" id="C16_18">18&#160;</span>Fugite fornicationem. Omne peccatum, quodcumque fecerit homo, extra corpus est: qui autem fornicatur, in corpus suum peccat.<a href='#FN76'>*</a> <span class="Versetto" id="C16_19">19&#160;</span>An nescitis quoniam membra vestra, templum sunt Spiritus Sancti, qui in vobis est, quem habetis a Deo, et non estis vestri?<a href='#FN77'>†</a> <span class="Versetto" id="C16_20">20&#160;</span>Empti enim estis pretio magno. Glorificate, et portate Deum in corpore vestro.<a href='#FN78'>‡</a></p>

  <p class='pT4' id='C17_0'>7</p>

  <p class='Normale'><span class="Versetto" id="C17_1">1&#160;</span>De quibus autem scripsistis mihi: Bonum est homini mulierem non tangere:<a href='#FN79'>*</a> <span class="Versetto" id="C17_2">2&#160;</span>propter fornicationem autem unusquisque suam uxorem habeat, et unaquæque suum virum habeat. <span class="Versetto" id="C17_3">3&#160;</span>Uxori vir debitum reddat: similiter autem et uxor viro. <span class="Versetto" id="C17_4">4&#160;</span>Mulier sui corporis potestatem non habet, sed vir. Similiter autem et vir sui corporis potestatem non habet, sed mulier. <span class="Versetto" id="C17_5">5&#160;</span>Nolite fraudare invicem, nisi forte ex consensu ad tempus, ut vacetis orationi: et iterum revertimini in idipsum, ne tentet vos Satanas propter incontinentiam vestram. <span class="Versetto" id="C17_6">6&#160;</span>Hoc autem dico secundum indulgentiam, non secundum imperium.<a href='#FN80'>†</a> <span class="Versetto" id="C17_7">7&#160;</span>Volo enim omnes vos esse sicut meipsum: sed unusquisque proprium donum habet ex Deo: alius quidem sic, alius vero sic.<a href='#FN81'>‡</a> <span class="Versetto" id="C17_8">8&#160;</span>Dico autem non nuptis, et viduis: bonum est illis si sic permaneant, sicut et ego. <span class="Versetto" id="C17_9">9&#160;</span>Quod si non se continent, nubant. Melius est enim nubere, quam uri.<a href='#FN82'>§</a> <span class="Versetto" id="C17_10">10&#160;</span>Iis autem qui matrimonio juncti sunt, præcipio non ego, sed Dominus, uxorem a viro non discedere: <span class="Versetto" id="C17_11">11&#160;</span>quod si discesserit, manere innuptam, aut viro suo reconciliari. Et vir uxorem non dimittat.<a href='#FN83'>**</a> <span class="Versetto" id="C17_12">12&#160;</span>Nam ceteris ego dico, non Dominus. Si quis frater uxorem habet infidelem, et hæc consentit habitare cum illo, non dimittat illam.<a href='#FN84'>††</a> <span class="Versetto" id="C17_13">13&#160;</span>Et si qua mulier fidelis habet virum infidelem, et hic consentit habitare cum illa, non dimittat virum: <span class="Versetto" id="C17_14">14&#160;</span>sanctificatus est enim vir infidelis per mulierem fidelem, et sanctificata est mulier infidelis per virum fidelem: alioquin filii vestri immundi essent, nunc autem sancti sunt.<a href='#FN85'>‡‡</a> <span class="Versetto" id="C17_15">15&#160;</span>Quod si infidelis discedit, discedat: non enim servituti subjectus est frater, aut soror in hujusmodi: in pace autem vocavit nos Deus.<a href='#FN86'>§§</a> <span class="Versetto" id="C17_16">16&#160;</span>Unde enim scis mulier, si virum salvum facies? aut unde scis vir, si mulierem salvam facies?<a href='#FN87'>***</a> <span class="Versetto" id="C17_17">17&#160;</span>Nisi unicuique sicut divisit Dominus, unumquemque sicut vocavit Deus, ita ambulet, et sicut in omnibus ecclesiis doceo.<a href='#FN88'>†††</a> <span class="Versetto" id="C17_18">18&#160;</span>Circumcisus aliquis vocatus est? non adducat præputium. In præputio aliquis vocatus est? non circumcidatur.<a href='#FN89'>‡‡‡</a> <span class="Versetto" id="C17_19">19&#160;</span>Circumcisio nihil est, et præputium nihil est: sed observatio mandatorum Dei. <span class="Versetto" id="C17_20">20&#160;</span>Unusquisque in qua vocatione vocatus est, in ea permaneat.<a href='#FN90'>§§§</a> <span class="Versetto" id="C17_21">21&#160;</span>Servus vocatus es? non sit tibi curæ: sed et si potes fieri liber, magis utere.<a href='#FN91'>*</a> <span class="Versetto" id="C17_22">22&#160;</span>Qui enim in Domino vocatus est servus, libertus est Domini: similiter qui liber vocatus est, servus est Christi.<a href='#FN92'>†</a> <span class="Versetto" id="C17_23">23&#160;</span>Pretio empti estis: nolite fieri servi hominum.<a href='#FN93'>‡</a> <span class="Versetto" id="C17_24">24&#160;</span>Unusquisque in quo vocatus est, fratres, in hoc permaneat apud Deum. <span class="Versetto" id="C17_25">25&#160;</span>De virginibus autem præceptum Domini non habeo: consilium autem do, tamquam misericordiam consecutus a Domino, ut sim fidelis.<a href='#FN94'>§</a> <span class="Versetto" id="C17_26">26&#160;</span>Existimo ergo hoc bonum esse propter instantem necessitatem, quoniam bonum est homini sic esse.<a href='#FN95'>**</a> <span class="Versetto" id="C17_27">27&#160;</span>Alligatus es uxori? noli quærere solutionem. Solutus es ab uxore? noli quærere uxorem. <span class="Versetto" id="C17_28">28&#160;</span>Si autem acceperis uxorem, non peccasti. Et si nupserit virgo, non peccavit: tribulationem tamen carnis habebunt hujusmodi. Ego autem vobis parco. <span class="Versetto" id="C17_29">29&#160;</span>Hoc itaque dico, fratres: tempus breve est: reliquum est, ut et qui habent uxores, tamquam non habentes sint:<a href='#FN96'>††</a> <span class="Versetto" id="C17_30">30&#160;</span>et qui flent, tamquam non flentes: et qui gaudent, tamquam non gaudentes: et qui emunt, tamquam non possidentes: <span class="Versetto" id="C17_31">31&#160;</span>et qui utuntur hoc mundo, tamquam non utantur: præterit enim figura hujus mundi. <span class="Versetto" id="C17_32">32&#160;</span>Volo autem vos sine sollicitudine esse. Qui sine uxore est, sollicitus est quæ Domini sunt, quomodo placeat Deo. <span class="Versetto" id="C17_33">33&#160;</span>Qui autem cum uxore est, sollicitus est quæ sunt mundi, quomodo placeat uxori, et divisus est. <span class="Versetto" id="C17_34">34&#160;</span>Et mulier innupta, et virgo, cogitat quæ Domini sunt, ut sit sancta corpore, et spiritu. Quæ autem nupta est, cogitat quæ sunt mundi, quomodo placeat viro.<a href='#FN97'>‡‡</a> <span class="Versetto" id="C17_35">35&#160;</span>Porro hoc ad utilitatem vestram dico: non ut laqueum vobis injiciam, sed ad id, quod honestum est, et quod facultatem præbeat sine impedimento Dominum obsecrandi.<a href='#FN98'>§§</a> <span class="Versetto" id="C17_36">36&#160;</span>Si quis autem turpem se videri existimat super virgine sua, quod sit superadulta, et ita oportet fieri: quod vult faciat: non peccat, si nubat.<a href='#FN99'>***</a> <span class="Versetto" id="C17_37">37&#160;</span>Nam qui statuit in corde suo firmus, non habens necessitatem, potestatem autem habens suæ voluntatis, et hoc judicavit in corde suo, servare virginem suam, bene facit. <span class="Versetto" id="C17_38">38&#160;</span>Igitur et qui matrimonio jungit virginem suam, bene facit: et qui non jungit, melius facit.<a href='#FN100'>†††</a> <span class="Versetto" id="C17_39">39&#160;</span>Mulier alligata est legi quanto tempore vir ejus vivit, quod si dormierit vir ejus, liberata est: cui vult nubat, tantum in Domino.<a href='#FN101'>‡‡‡</a> <span class="Versetto" id="C17_40">40&#160;</span>Beatior autem erit si sic permanserit secundum meum consilium: puto autem quod et ego Spiritum Dei habeam.<a href='#FN102'>§§§</a></p>

  <p class='pT4' id='C18_0'>8</p>

  <p class='Normale'><span class="Versetto" id="C18_1">1&#160;</span>De iis autem quæ idolis sacrificantur, scimus quia omnes scientiam habemus. Scientia inflat, caritas vero ædificat.<a href='#FN103'>*</a> <span class="Versetto" id="C18_2">2&#160;</span>Si quis autem se existimat scire aliquid, nondum cognovit quemadmodum oporteat eum scire. <span class="Versetto" id="C18_3">3&#160;</span>Si quis autem diligit Deum, hic cognitus est ab eo.<a href='#FN104'>†</a> <span class="Versetto" id="C18_4">4&#160;</span>De escis autem quæ idolis immolantur, scimus quia nihil est idolum in mundo, et quod nullus est Deus, nisi unus.<a href='#FN105'>‡</a> <span class="Versetto" id="C18_5">5&#160;</span>Nam etsi sunt qui dicantur dii sive in cælo, sive in terra (siquidem sunt dii multi, et domini multi):<a href='#FN106'>§</a> <span class="Versetto" id="C18_6">6&#160;</span>nobis tamen unus est Deus, Pater, ex quo omnia, et nos in illum: et unus Dominus Jesus Christus, per quem omnia, et nos per ipsum.<a href='#FN107'>**</a> <span class="Versetto" id="C18_7">7&#160;</span>Sed non in omnibus est scientia. Quidam autem cum conscientia usque nunc idoli, quasi idolothytum manducant: et conscientia ipsorum cum sit infirma, polluitur.<a href='#FN108'>††</a> <span class="Versetto" id="C18_8">8&#160;</span>Esca autem nos non commendat Deo. Neque enim si manducaverimus, abundabimus: neque si non manducaverimus, deficiemus. <span class="Versetto" id="C18_9">9&#160;</span>Videte autem ne forte hæc licentia vestra offendiculum fiat infirmis. <span class="Versetto" id="C18_10">10&#160;</span>Si enim quis viderit eum, qui habet scientiam, in idolio recumbentem: nonne conscientia ejus, cum sit infirma, ædificabitur ad manducandum idolothyta? <span class="Versetto" id="C18_11">11&#160;</span>Et peribit infirmus in tua scientia, frater, propter quem Christus mortuus est? <span class="Versetto" id="C18_12">12&#160;</span>Sic autem peccantes in fratres, et percutientes conscientiam eorum infirmam, in Christum peccatis.<a href='#FN109'>‡‡</a> <span class="Versetto" id="C18_13">13&#160;</span>Quapropter si esca scandalizat fratrem meum, non manducabo carnem in æternum, ne fratrem meum scandalizem.</p>

  <p class='pT4' id='C19_0'>9</p>

  <p class='Normale'><span class="Versetto" id="C19_1">1&#160;</span>Non sum liber? non sum Apostolus? nonne Christum Jesum Dominum nostrum vidi? nonne opus meum vos estis in Domino?<a href='#FN110'>*</a> <span class="Versetto" id="C19_2">2&#160;</span>Et si aliis non sum Apostolus, sed tamen vobis sum: nam signaculum apostolatus mei vos estis in Domino. <span class="Versetto" id="C19_3">3&#160;</span>Mea defensio apud eos qui me interrogant, hæc est: <span class="Versetto" id="C19_4">4&#160;</span>Numquid non habemus potestatem manducandi et bibendi?<a href='#FN111'>†</a> <span class="Versetto" id="C19_5">5&#160;</span>numquid non habemus potestatem mulierem sororem circumducendi sicut et ceteri Apostoli, et fratres Domini, et Cephas? <span class="Versetto" id="C19_6">6&#160;</span>aut ego solus, et Barnabas, non habemus potestatem hoc operandi?<a href='#FN112'>‡</a> <span class="Versetto" id="C19_7">7&#160;</span>Quis militat suis stipendiis umquam? quis plantat vineam, et de fructu ejus non edit? quis pascit gregem, et de lacte gregis non manducat?<a href='#FN113'>§</a> <span class="Versetto" id="C19_8">8&#160;</span>Numquid secundum hominem hæc dico? an et lex hæc non dicit?<a href='#FN114'>**</a> <span class="Versetto" id="C19_9">9&#160;</span>Scriptum est enim in lege Moysi: Non alligabis os bovi trituranti. Numquid de bobus cura est Deo?<a href='#FN115'>††</a> <span class="Versetto" id="C19_10">10&#160;</span>an propter nos utique hoc dicit? Nam propter nos scripta sunt: quoniam debet in spe qui arat, arare: et qui triturat, in spe fructus percipiendi. <span class="Versetto" id="C19_11">11&#160;</span>Si nos vobis spiritualia seminavimus, magnum est si nos carnalia vestra metamus? <span class="Versetto" id="C19_12">12&#160;</span>Si alii potestatis vestræ participes sunt, quare non potius nos? Sed non usi sumus hac potestate: sed omnia sustinemus, ne quod offendiculum demus Evangelio Christi.<a href='#FN116'>‡‡</a> <span class="Versetto" id="C19_13">13&#160;</span>Nescitis quoniam qui in sacrario operantur quæ de sacrario sunt, edunt: et qui altari deserviunt, cum altari participant?<a href='#FN117'>§§</a> <span class="Versetto" id="C19_14">14&#160;</span>Ita et Dominus ordinavit iis qui Evangelium annuntiant, de Evangelio vivere. <span class="Versetto" id="C19_15">15&#160;</span>Ego autem nullo horum usus sum. Non autem scripsi hæc ut ita fiant in me: bonum est enim mihi magis mori, quam ut gloriam meam quis evacuet.<a href='#FN118'>***</a> <span class="Versetto" id="C19_16">16&#160;</span>Nam si evangelizavero, non est mihi gloria: necessitas enim mihi incumbit: væ enim mihi est, si non evangelizavero.<a href='#FN119'>†††</a> <span class="Versetto" id="C19_17">17&#160;</span>Si enim volens hoc ago, mercedem habeo: si autem invitus, dispensatio mihi credita est.<a href='#FN120'>‡‡‡</a> <span class="Versetto" id="C19_18">18&#160;</span>Quæ est ergo merces mea? ut Evangelium prædicans, sine sumptu ponam Evangelium, ut non abutar potestate mea in Evangelio. <span class="Versetto" id="C19_19">19&#160;</span>Nam cum liber essem ex omnibus, omnium me servum feci, ut plures lucrifacerem.<a href='#FN121'>§§§</a> <span class="Versetto" id="C19_20">20&#160;</span>Et factus sum Judæis tamquam Judæus, ut Judæos lucrarer:<a href='#FN122'>*</a> <span class="Versetto" id="C19_21">21&#160;</span>iis qui sub lege sunt, quasi sub lege essem (cum ipse non essem sub lege) ut eos qui sub lege erant, lucrifacerem: iis qui sine lege erant, tamquam sine lege essem (cum sine lege Dei non essem: sed in lege essem Christi) ut lucrifacerem eos qui sine lege erant.<a href='#FN123'>†</a> <span class="Versetto" id="C19_22">22&#160;</span>Factus sum infirmis infirmus, ut infirmos lucrifacerem. Omnibus omnia factus sum, ut omnes facerem salvos.<a href='#FN124'>‡</a> <span class="Versetto" id="C19_23">23&#160;</span>Omnia autem facio propter Evangelium: ut particeps ejus efficiar. <span class="Versetto" id="C19_24">24&#160;</span>Nescitis quod ii qui in stadio currunt, omnes quidem currunt, sed unus accipit bravium? Sic currite ut comprehendatis.<a href='#FN125'>§</a> <span class="Versetto" id="C19_25">25&#160;</span>Omnis autem qui in agone contendit, ab omnibus se abstinet, et illi quidem ut corruptibilem coronam accipiant: nos autem incorruptam.<a href='#FN126'>**</a> <span class="Versetto" id="C19_26">26&#160;</span>Ego igitur sic curro, non quasi in incertum: sic pugno, non quasi aërem verberans:<a href='#FN127'>††</a> <span class="Versetto" id="C19_27">27&#160;</span>sed castigo corpus meum, et in servitutem redigo: ne forte cum aliis prædicaverim, ipse reprobus efficiar.<a href='#FN128'>‡‡</a></p>

  <p class='pT4' id='C110_0'>10</p>

  <p class='Normale'><span class="Versetto" id="C110_1">1&#160;</span>Nolo enim vos ignorare fratres, quoniam patres nostri omnes sub nube fuerunt, et omnes mare transierunt,<a href='#FN129'>*</a> <span class="Versetto" id="C110_2">2&#160;</span>et omnes in Moyse baptizati sunt in nube, et in mari:<a href='#FN130'>†</a> <span class="Versetto" id="C110_3">3&#160;</span>et omnes eamdem escam spiritalem manducaverunt,<a href='#FN131'>‡</a> <span class="Versetto" id="C110_4">4&#160;</span>et omnes eumdem potum spiritalem biberunt (bibebant autem de spiritali, consequente eos, petra: petra autem erat Christus):<a href='#FN132'>§</a> <span class="Versetto" id="C110_5">5&#160;</span>sed non in pluribus eorum beneplacitum est Deo: nam prostrati sunt in deserto. <span class="Versetto" id="C110_6">6&#160;</span>Hæc autem in figura facta sunt nostri, ut non simus concupiscentes malorum, sicut et illi concupierunt. <span class="Versetto" id="C110_7">7&#160;</span>Neque idololatræ efficiamini, sicut quidam ex ipsis: quemadmodum scriptum est: Sedit populus manducare, et bibere, et surrexerunt ludere.<a href='#FN133'>**</a> <span class="Versetto" id="C110_8">8&#160;</span>Neque fornicemur, sicut quidam ex ipsis fornicati sunt, et ceciderunt una die viginti tria millia. <span class="Versetto" id="C110_9">9&#160;</span>Neque tentemus Christum, sicut quidam eorum tentaverunt, et a serpentibus perierunt.<a href='#FN134'>††</a> <span class="Versetto" id="C110_10">10&#160;</span>Neque murmuraveritis, sicut quidam eorum murmuraverunt, et perierunt ab exterminatore.<a href='#FN135'>‡‡</a> <span class="Versetto" id="C110_11">11&#160;</span>Hæc autem omnia in figura contingebant illis: scripta sunt autem ad correptionem nostram, in quos fines sæculorum devenerunt.<a href='#FN136'>§§</a> <span class="Versetto" id="C110_12">12&#160;</span>Itaque qui se existimat stare, videat ne cadat.<a href='#FN137'>***</a> <span class="Versetto" id="C110_13">13&#160;</span>Tentatio vos non apprehendat nisi humana: fidelis autem Deus est, qui non patietur vos tentari supra id quod potestis, sed faciet etiam cum tentatione proventum ut possitis sustinere.<a href='#FN138'>†††</a> <span class="Versetto" id="C110_14">14&#160;</span>Propter quod, carissimi mihi, fugite ab idolorum cultura:<a href='#FN139'>‡‡‡</a> <span class="Versetto" id="C110_15">15&#160;</span>ut prudentibus loquor, vos ipsi judicate quod dico. <span class="Versetto" id="C110_16">16&#160;</span>Calix benedictionis, cui benedicimus, nonne communicatio sanguinis Christi est? et panis quem frangimus, nonne participatio corporis Domini est?<a href='#FN140'>§§§</a> <span class="Versetto" id="C110_17">17&#160;</span>Quoniam unus panis, unum corpus multi sumus, omnes qui de uno pane participamus.<a href='#FN141'>*</a> <span class="Versetto" id="C110_18">18&#160;</span>Videte Israël secundum carnem: nonne qui edunt hostias, participes sunt altaris?<a href='#FN142'>†</a> <span class="Versetto" id="C110_19">19&#160;</span>Quid ergo? dico quod idolis immolatum sit aliquid? aut quod idolum, sit aliquid?<a href='#FN143'>‡</a> <span class="Versetto" id="C110_20">20&#160;</span>Sed quæ immolant gentes, dæmoniis immolant, et non Deo. Nolo autem vos socios fieri dæmoniorum:<a href='#FN144'>§</a> <span class="Versetto" id="C110_21">21&#160;</span>non potestis calicem Domini bibere, et calicem dæmoniorum; non potestis mensæ Domini participes esse, et mensæ dæmoniorum. <span class="Versetto" id="C110_22">22&#160;</span>An æmulamur Dominum? numquid fortiores illo sumus? Omnia mihi licent, sed non omnia expediunt.<a href='#FN145'>**</a> <span class="Versetto" id="C110_23">23&#160;</span>Omnia mihi licent, sed non omnia ædificat.<a href='#FN146'>††</a> <span class="Versetto" id="C110_24">24&#160;</span>Nemo quod suum est quærat, sed quod alterius. <span class="Versetto" id="C110_25">25&#160;</span>Omne quod in macello venit, manducate, nihil interrogantes propter conscientiam.<a href='#FN147'>‡‡</a> <span class="Versetto" id="C110_26">26&#160;</span>Domini est terra, et plenitudo ejus. <span class="Versetto" id="C110_27">27&#160;</span>Si quis vocat vos infidelium, et vultis ire: omne quod vobis apponitur, manducate, nihil interrogantes propter conscientiam. <span class="Versetto" id="C110_28">28&#160;</span>Si quis autem dixerit: Hoc immolatum est idolis: nolite manducare propter illum qui indicavit, et propter conscientiam:<a href='#FN148'>§§</a> <span class="Versetto" id="C110_29">29&#160;</span>conscientiam autem dico non tuam, sed alterius. Ut quid enim libertas mea judicatur ab aliena conscientia?<a href='#FN149'>***</a> <span class="Versetto" id="C110_30">30&#160;</span>Si ego cum gratia participo, quid blasphemor pro eo quod gratias ago? <span class="Versetto" id="C110_31">31&#160;</span>Sive ergo manducatis, sive bibitis, sive aliud quid facitis: omnia in gloriam Dei facite.<a href='#FN150'>†††</a> <span class="Versetto" id="C110_32">32&#160;</span>Sine offensione estote Judæis, et gentibus, et ecclesiæ Dei:<a href='#FN151'>‡‡‡</a> <span class="Versetto" id="C110_33">33&#160;</span>sicut et ego per omnia omnibus placeo, non quærens quod mihi utile est, sed quod multis: ut salvi fiant.<a href='#FN152'>§§§</a></p>

  <p class='pT4' id='C111_0'>11</p>

  <p class='Normale'><span class="Versetto" id="C111_1">1&#160;</span>Imitatores mei estote, sicut et ego Christi.<a href='#FN153'>*</a> <span class="Versetto" id="C111_2">2&#160;</span>Laudo autem vos fratres quod per omnia mei memores estis: et sicut tradidi vobis, præcepta mea tenetis.<a href='#FN154'>†</a> <span class="Versetto" id="C111_3">3&#160;</span>Volo autem vos scire quod omnis viri caput, Christus est: caput autem mulieris, vir: caput vero Christi, Deus.<a href='#FN155'>‡</a> <span class="Versetto" id="C111_4">4&#160;</span>Omnis vir orans, aut prophetans velato capite, deturpat caput suum. <span class="Versetto" id="C111_5">5&#160;</span>Omnis autem mulier orans, aut prophetans non velato capite, deturpat caput suum: unum enim est ac si decalvetur. <span class="Versetto" id="C111_6">6&#160;</span>Nam si non velatur mulier, tondeatur. Si vero turpe est mulieri tonderi, aut decalvari, velet caput suum. <span class="Versetto" id="C111_7">7&#160;</span>Vir quidem non debet velare caput suum: quoniam imago et gloria Dei est, mulier autem gloria viri est.<a href='#FN156'>§</a> <span class="Versetto" id="C111_8">8&#160;</span>Non enim vir ex muliere est, sed mulier ex viro. <span class="Versetto" id="C111_9">9&#160;</span>Etenim non est creatus vir propter mulierem, sed mulier propter virum. <span class="Versetto" id="C111_10">10&#160;</span>Ideo debet mulier potestatem habere supra caput propter angelos. <span class="Versetto" id="C111_11">11&#160;</span>Verumtamen neque vir sine muliere: neque mulier sine viro in Domino.<a href='#FN157'>**</a> <span class="Versetto" id="C111_12">12&#160;</span>Nam sicut mulier de viro, ita et vir per mulierem: omnia autem ex Deo.<a href='#FN158'>††</a> <span class="Versetto" id="C111_13">13&#160;</span>Vos ipsi judicate: decet mulierem non velatam orare Deum?<a href='#FN159'>‡‡</a> <span class="Versetto" id="C111_14">14&#160;</span>Nec ipsa natura docet vos, quod vir quidem si comam nutriat, ignominia est illi:<a href='#FN160'>§§</a> <span class="Versetto" id="C111_15">15&#160;</span>mulier vero si comam nutriat, gloria est illi: quoniam capilli pro velamine ei dati sunt. <span class="Versetto" id="C111_16">16&#160;</span>Si quis autem videtur contentiosus esse: nos talem consuetudinem non habemus, neque ecclesia Dei. <span class="Versetto" id="C111_17">17&#160;</span>Hoc autem præcipio: non laudans quod non in melius, sed in deterius convenitis.<a href='#FN161'>***</a> <span class="Versetto" id="C111_18">18&#160;</span>Primum quidem convenientibus vobis in ecclesiam, audio scissuras esse inter vos, et ex parte credo. <span class="Versetto" id="C111_19">19&#160;</span>Nam oportet et hæreses esse, ut et qui probati sunt, manifesti fiant in vobis.<a href='#FN162'>†††</a> <span class="Versetto" id="C111_20">20&#160;</span>Convenientibus ergo vobis in unum, jam non est Dominicam cœnam manducare.<a href='#FN163'>‡‡‡</a> <span class="Versetto" id="C111_21">21&#160;</span>Unusquisque enim suam cœnam præsumit ad manducandum, et alius quidem esurit, alius autem ebrius est.<a href='#FN164'>§§§</a> <span class="Versetto" id="C111_22">22&#160;</span>Numquid domos non habetis ad manducandum, et bibendum? aut ecclesiam Dei contemnitis, et confunditis eos qui non habent? Quid dicam vobis? laudo vos? in hoc non laudo.<a href='#FN165'>*</a> <span class="Versetto" id="C111_23">23&#160;</span>Ego enim accepi a Domino quod et tradidi vobis, quoniam Dominus Jesus in qua nocte tradebatur, accepit panem,<a href='#FN166'>†</a> <span class="Versetto" id="C111_24">24&#160;</span>et gratias agens fregit, et dixit: Accipite, et manducate: hoc est corpus meum, quod pro vobis tradetur: hoc facite in meam commemorationem.<a href='#FN167'>‡</a> <span class="Versetto" id="C111_25">25&#160;</span>Similiter et calicem, postquam cœnavit, dicens: Hic calix novum testamentum est in meo sanguine: hoc facite quotiescumque bibetis, in meam commemorationem. <span class="Versetto" id="C111_26">26&#160;</span>Quotiescumque enim manducabitis panem hunc, et calicem bibetis, mortem Domini annuntiabitis donec veniat.<a href='#FN168'>§</a> <span class="Versetto" id="C111_27">27&#160;</span>Itaque quicumque manducaverit panem hunc, vel biberit calicem Domini indigne, reus erit corporis et sanguinis Domini.<a href='#FN169'>**</a> <span class="Versetto" id="C111_28">28&#160;</span>Probet autem seipsum homo: et sic de pane illo edat, et de calice bibat. <span class="Versetto" id="C111_29">29&#160;</span>Qui enim manducat et bibit indigne, judicium sibi manducat et bibit, non dijudicans corpus Domini.<a href='#FN170'>††</a> <span class="Versetto" id="C111_30">30&#160;</span>Ideo inter vos multi infirmi et imbecilles, et dormiunt multi.<a href='#FN171'>‡‡</a> <span class="Versetto" id="C111_31">31&#160;</span>Quod si nosmetipsos dijudicaremus, non utique judicaremur. <span class="Versetto" id="C111_32">32&#160;</span>Dum judicamur autem, a Domino corripimur, ut non cum hoc mundo damnemur.<a href='#FN172'>§§</a> <span class="Versetto" id="C111_33">33&#160;</span>Itaque fratres mei, cum convenitis ad manducandum, invicem exspectate.<a href='#FN173'>***</a> <span class="Versetto" id="C111_34">34&#160;</span>Si quis esurit, domi manducet, ut non in judicium conveniatis. Cetera autem, cum venero, disponam.</p>

  <p class='pT4' id='C112_0'>12</p>

  <p class='Normale'><span class="Versetto" id="C112_1">1&#160;</span>De spiritualibus autem, nolo vos ignorare fratres.<a href='#FN174'>*</a> <span class="Versetto" id="C112_2">2&#160;</span>Scitis quoniam cum gentes essetis, ad simulacra muta prout ducebamini euntes.<a href='#FN175'>†</a> <span class="Versetto" id="C112_3">3&#160;</span>Ideo notum vobis facio, quod nemo in Spiritu Dei loquens, dicit anathema Jesu. Et nemo potest dicere, Dominus Jesus, nisi in Spiritu Sancto.<a href='#FN176'>‡</a> <span class="Versetto" id="C112_4">4&#160;</span>Divisiones vero gratiarum sunt, idem autem Spiritus:<a href='#FN177'>§</a> <span class="Versetto" id="C112_5">5&#160;</span>et divisiones ministrationum sunt, idem autem Dominus: <span class="Versetto" id="C112_6">6&#160;</span>et divisiones operationum sunt, idem vero Deus qui operatur omnia in omnibus.<a href='#FN178'>**</a> <span class="Versetto" id="C112_7">7&#160;</span>Unicuique autem datur manifestatio Spiritus ad utilitatem.<a href='#FN179'>††</a> <span class="Versetto" id="C112_8">8&#160;</span>Alii quidem per Spiritum datur sermo sapientiæ: alii autem sermo scientiæ secundum eumdem Spiritum:<a href='#FN180'>‡‡</a> <span class="Versetto" id="C112_9">9&#160;</span>alteri fides in eodem Spiritu: alii gratia sanitatum in uno Spiritu:<a href='#FN181'>§§</a> <span class="Versetto" id="C112_10">10&#160;</span>alii operatio virtutum, alii prophetia, alii discretio spirituum, alii genera linguarum, alii interpretatio sermonum.<a href='#FN182'>***</a> <span class="Versetto" id="C112_11">11&#160;</span>Hæc autem omnia operantur unus atque idem Spiritus, dividens singulis prout vult.<a href='#FN183'>†††</a> <span class="Versetto" id="C112_12">12&#160;</span>Sicut enim corpus unum est, et membra habet multa, omnia autem membra corporis cum sint multa, unum tamen corpus sunt: ita et Christus.<a href='#FN184'>‡‡‡</a> <span class="Versetto" id="C112_13">13&#160;</span>Etenim in uno Spiritu omnes nos in unum corpus baptizati sumus, sive Judæi, sive gentiles, sive servi, sive liberi: et omnes in uno Spiritu potati sumus.<a href='#FN185'>§§§</a> <span class="Versetto" id="C112_14">14&#160;</span>Nam et corpus non est unum membrum, sed multa.<a href='#FN186'>*</a> <span class="Versetto" id="C112_15">15&#160;</span>Si dixerit pes: Quoniam non sum manus, non sum de corpore: num ideo non est de corpore? <span class="Versetto" id="C112_16">16&#160;</span>Et si dixerit auris: Quoniam non sum oculus, non sum de corpore: num ideo est de corpore? <span class="Versetto" id="C112_17">17&#160;</span>Si totum corpus oculus: ubi auditus? Si totum auditus: ubi odoratus?<a href='#FN187'>†</a> <span class="Versetto" id="C112_18">18&#160;</span>Nunc autem posuit Deus membra, unumquodque eorum in corpore sicut voluit.<a href='#FN188'>‡</a> <span class="Versetto" id="C112_19">19&#160;</span>Quod si essent omnia unum membrum, ubi corpus?<a href='#FN189'>§</a> <span class="Versetto" id="C112_20">20&#160;</span>Nunc autem multa quidem membra, unum autem corpus. <span class="Versetto" id="C112_21">21&#160;</span>Non potest autem oculus dicere manui: Opera tua non indigeo: aut iterum caput pedibus: Non estis mihi necessarii.<a href='#FN190'>**</a> <span class="Versetto" id="C112_22">22&#160;</span>Sed multo magis quæ videntur membra corporis infirmiora esse, necessariora sunt: <span class="Versetto" id="C112_23">23&#160;</span>et quæ putamus ignobiliora membra esse corporis, his honorem abundantiorem circumdamus: et quæ inhonesta sunt nostra, abundantiorem honestatem habent.<a href='#FN191'>††</a> <span class="Versetto" id="C112_24">24&#160;</span>Honesta autem nostra nullius egent: sed Deus temperavit corpus, ei cui deerat, abundantiorem tribuendo honorem,<a href='#FN192'>‡‡</a> <span class="Versetto" id="C112_25">25&#160;</span>ut non sit schisma in corpore, sed idipsum pro invicem sollicita sint membra.<a href='#FN193'>§§</a> <span class="Versetto" id="C112_26">26&#160;</span>Et si quid patitur unum membrum, compatiuntur omnia membra: sive gloriatur unum membrum, congaudent omnia membra.<a href='#FN194'>***</a> <span class="Versetto" id="C112_27">27&#160;</span>Vos autem estis corpus Christi, et membra de membro.<a href='#FN195'>†††</a> <span class="Versetto" id="C112_28">28&#160;</span>Et quosdam quidem posuit Deus in ecclesia primum apostolos, secundo prophetas, exinde doctores, deinde virtutes, exinde gratias curationum, opitulationes, gubernationes, genera linguarum, interpretationes sermonum.<a href='#FN196'>‡‡‡</a> <span class="Versetto" id="C112_29">29&#160;</span>Numquid omnes apostoli? numquid omnes prophetæ? numquid omnes doctores?<a href='#FN197'>§§§</a> <span class="Versetto" id="C112_30">30&#160;</span>numquid omnes virtutes? numquid omnes gratiam habent curationum? numquid omnes linguis loquuntur? numquid omnes interpretantur? <span class="Versetto" id="C112_31">31&#160;</span>Æmulamini autem charismata meliora. Et adhuc excellentiorem viam vobis demonstro.<a href='#FN198'>*</a></p>

  <p class='pT4' id='C113_0'>13</p>

  <p class='Normale'><span class="Versetto" id="C113_1">1&#160;</span>Si linguis hominum loquar, et angelorum, caritatem autem non habeam, factus sum velut æs sonans, aut cymbalum tinniens.<a href='#FN199'>*</a> <span class="Versetto" id="C113_2">2&#160;</span>Et si habuero prophetiam, et noverim mysteria omnia, et omnem scientiam: et si habuero omnem fidem ita ut montes transferam, caritatem autem non habuero, nihil sum.<a href='#FN200'>†</a> <span class="Versetto" id="C113_3">3&#160;</span>Et si distribuero in cibos pauperum omnes facultates meas, et si tradidero corpus meum ita ut ardeam, caritatem autem non habuero, nihil mihi prodest. <span class="Versetto" id="C113_4">4&#160;</span>Caritas patiens est, benigna est. Caritas non æmulatur, non agit perperam, non inflatur,<a href='#FN201'>‡</a> <span class="Versetto" id="C113_5">5&#160;</span>non est ambitiosa, non quærit quæ sua sunt, non irritatur, non cogitat malum,<a href='#FN202'>§</a> <span class="Versetto" id="C113_6">6&#160;</span>non gaudet super iniquitate, congaudet autem veritati: <span class="Versetto" id="C113_7">7&#160;</span>omnia suffert, omnia credit, omnia sperat, omnia sustinet.<a href='#FN203'>**</a> <span class="Versetto" id="C113_8">8&#160;</span>Caritas numquam excidit: sive prophetiæ evacuabuntur, sive linguæ cessabunt, sive scientia destruetur.<a href='#FN204'>††</a> <span class="Versetto" id="C113_9">9&#160;</span>Ex parte enim cognoscimus, et ex parte prophetamus. <span class="Versetto" id="C113_10">10&#160;</span>Cum autem venerit quod perfectum est, evacuabitur quod ex parte est.<a href='#FN205'>‡‡</a> <span class="Versetto" id="C113_11">11&#160;</span>Cum essem parvulus, loquebar ut parvulus, sapiebam ut parvulus, cogitabam ut parvulus. Quando autem factus sum vir, evacuavi quæ erant parvuli. <span class="Versetto" id="C113_12">12&#160;</span>Videmus nunc per speculum in ænigmate: tunc autem facie ad faciem. Nunc cognosco ex parte: tunc autem cognoscam sicut et cognitus sum.<a href='#FN206'>§§</a> <span class="Versetto" id="C113_13">13&#160;</span>Nunc autem manent fides, spes, caritas, tria hæc: major autem horum est caritas.<a href='#FN207'>***</a></p>

  <p class='pT4' id='C114_0'>14</p>

  <p class='Normale'><span class="Versetto" id="C114_1">1&#160;</span>Sectamini caritatem, æmulamini spiritualia: magis autem ut prophetetis. <span class="Versetto" id="C114_2">2&#160;</span>Qui enim loquitur lingua, non hominibus loquitur, sed Deo: nemo enim audit. Spiritu autem loquitur mysteria.<a href='#FN208'>*</a> <span class="Versetto" id="C114_3">3&#160;</span>Nam qui prophetat, hominibus loquitur ad ædificationem, et exhortationem, et consolationem. <span class="Versetto" id="C114_4">4&#160;</span>Qui loquitur lingua, semetipsum ædificat: qui autem prophetat, ecclesiam Dei ædificat. <span class="Versetto" id="C114_5">5&#160;</span>Volo autem omnes vos loqui linguis: magis autem prophetare. Nam major est qui prophetat, quam qui loquitur linguis; nisi forte interpretetur ut ecclesia ædificationem accipiat. <span class="Versetto" id="C114_6">6&#160;</span>Nunc autem, fratres, si venero ad vos linguis loquens: quid vobis prodero, nisi vobis loquar aut in revelatione, aut in scientia, aut in prophetia, aut in doctrina?<a href='#FN209'>†</a> <span class="Versetto" id="C114_7">7&#160;</span>Tamen quæ sine anima sunt vocem dantia, sive tibia, sive cithara; nisi distinctionem sonituum dederint, quomodo scietur id quod canitur, aut quod citharizatur?<a href='#FN210'>‡</a> <span class="Versetto" id="C114_8">8&#160;</span>Etenim si incertam vocem det tuba, quis parabit se ad bellum?<a href='#FN211'>§</a> <span class="Versetto" id="C114_9">9&#160;</span>Ita et vos per linguam nisi manifestum sermonem dederitis: quomodo scietur id quod dicitur? eritis enim in aëra loquentes. <span class="Versetto" id="C114_10">10&#160;</span>Tam multa, ut puta genera linguarum sunt in hoc mundo: et nihil sine voce est.<a href='#FN212'>**</a> <span class="Versetto" id="C114_11">11&#160;</span>Si ergo nesciero virtutem vocis, ero ei, cui loquor, barbarus: et qui loquitur, mihi barbarus.<a href='#FN213'>††</a> <span class="Versetto" id="C114_12">12&#160;</span>Sic et vos, quoniam æmulatores estis spirituum, ad ædificationem ecclesiæ quærite ut abundetis.<a href='#FN214'>‡‡</a> <span class="Versetto" id="C114_13">13&#160;</span>Et ideo qui loquitur lingua, oret ut interpretetur. <span class="Versetto" id="C114_14">14&#160;</span>Nam si orem lingua, spiritus meus orat, mens autem mea sine fructu est.<a href='#FN215'>§§</a> <span class="Versetto" id="C114_15">15&#160;</span>Quid ergo est? Orabo spiritu, orabo et mente: psallam spiritu, psallam et mente.<a href='#FN216'>***</a> <span class="Versetto" id="C114_16">16&#160;</span>Ceterum si benedixeris spiritu, qui supplet locum idiotæ, quomodo dicet: Amen, super tuam benedictionem? quoniam quid dicas, nescit.<a href='#FN217'>†††</a> <span class="Versetto" id="C114_17">17&#160;</span>Nam tu quidem bene gratias agis, sed alter non ædificatur. <span class="Versetto" id="C114_18">18&#160;</span>Gratias ago Deo meo, quod omnium vestrum lingua loquor.<a href='#FN218'>‡‡‡</a> <span class="Versetto" id="C114_19">19&#160;</span>Sed in ecclesia volo quinque verba sensu meo loqui, ut et alios instruam: quam decem millia verborum in lingua. <span class="Versetto" id="C114_20">20&#160;</span>Fratres, nolite pueri effici sensibus, sed malitia parvuli estote: sensibus autem perfecti estote.<a href='#FN219'>§§§</a> <span class="Versetto" id="C114_21">21&#160;</span>In lege scriptum est: Quoniam in aliis linguis et labiis aliis loquar populo huic: et nec sic exaudient me, dicit Dominus.<a href='#FN220'>*</a> <span class="Versetto" id="C114_22">22&#160;</span>Itaque linguæ in signum sunt non fidelibus, sed infidelibus: prophetiæ autem non infidelibus, sed fidelibus.<a href='#FN221'>†</a> <span class="Versetto" id="C114_23">23&#160;</span>Si ergo conveniat universa ecclesia in unum, et omnes linguis loquantur, intrent autem idiotæ, aut infideles: nonne dicent quod insanitis?<a href='#FN222'>‡</a> <span class="Versetto" id="C114_24">24&#160;</span>Si autem omnes prophetent, intret autem quis infidelis, vel idiota, convincitur ab omnibus, dijudicatur ab omnibus: <span class="Versetto" id="C114_25">25&#160;</span>occulta cordis ejus manifesta fiunt: et ita cadens in faciem adorabit Deum, pronuntians quod vere Deus in vobis sit. <span class="Versetto" id="C114_26">26&#160;</span>Quid ergo est, fratres? Cum convenitis, unusquisque vestrum psalmum habet, doctrinam habet, apocalypsim habet, linguam habet, interpretationem habet: omnia ad ædificationem fiant.<a href='#FN223'>§</a> <span class="Versetto" id="C114_27">27&#160;</span>Sive lingua quis loquitur, secundum duos, aut ut multum tres, et per partes, et unus interpretatur.<a href='#FN224'>**</a> <span class="Versetto" id="C114_28">28&#160;</span>Si autem non fuerit interpres, taceat in ecclesia: sibi autem loquatur, et Deo.<a href='#FN225'>††</a> <span class="Versetto" id="C114_29">29&#160;</span>Prophetæ autem duo, aut tres dicant, et ceteri dijudicent.<a href='#FN226'>‡‡</a> <span class="Versetto" id="C114_30">30&#160;</span>Quod si alii revelatum fuerit sedenti, prior taceat.<a href='#FN227'>§§</a> <span class="Versetto" id="C114_31">31&#160;</span>Potestis enim omnes per singulos prophetare: ut omnes discant, et omnes exhortentur: <span class="Versetto" id="C114_32">32&#160;</span>et spiritus prophetarum prophetis subjecti sunt. <span class="Versetto" id="C114_33">33&#160;</span>Non enim est dissensionis Deus, sed pacis: sicut et in omnibus ecclesiis sanctorum doceo.<a href='#FN228'>***</a> <span class="Versetto" id="C114_34">34&#160;</span>Mulieres in ecclesiis taceant, non enim permittitur eis loqui, sed subditas esse, sicut et lex dicit. <span class="Versetto" id="C114_35">35&#160;</span>Si quid autem volunt discere, domi viros suos interrogent. Turpe est enim mulieri loqui in ecclesia.<a href='#FN229'>†††</a> <span class="Versetto" id="C114_36">36&#160;</span>An a vobis verbum Dei processit? aut in vos solos pervenit? <span class="Versetto" id="C114_37">37&#160;</span>Si quis videtur propheta esse, aut spiritualis, cognoscat quæ scribo vobis, quia Domini sunt mandata.<a href='#FN230'>‡‡‡</a> <span class="Versetto" id="C114_38">38&#160;</span>Si quis autem ignorat, ignorabitur.<a href='#FN231'>§§§</a> <span class="Versetto" id="C114_39">39&#160;</span>Itaque fratres æmulamini prophetare: et loqui linguis nolite prohibere. <span class="Versetto" id="C114_40">40&#160;</span>Omnia autem honeste, et secundum ordinem fiant.</p>

  <p class='pT4' id='C115_0'>15</p>

  <p class='Normale'><span class="Versetto" id="C115_1">1&#160;</span>Notum autem vobis facio, fratres, Evangelium, quod prædicavi vobis, quod et accepistis, in quo et statis, <span class="Versetto" id="C115_2">2&#160;</span>per quod et salvamini: qua ratione prædicaverim vobis, si tenetis, nisi frustra credidistis.<a href='#FN232'>*</a> <span class="Versetto" id="C115_3">3&#160;</span>Tradidi enim vobis in primis quod et accepi: quoniam Christus mortuus est pro peccatis nostris secundum Scripturas: <span class="Versetto" id="C115_4">4&#160;</span>et quia sepultus est, et quia resurrexit tertia die secundum Scripturas:<a href='#FN233'>†</a> <span class="Versetto" id="C115_5">5&#160;</span>et quia visus est Cephæ, et post hoc undecim:<a href='#FN234'>‡</a> <span class="Versetto" id="C115_6">6&#160;</span>deinde visus est plus quam quingentis fratribus simul: ex quibus multi manent usque adhuc, quidam autem dormierunt: <span class="Versetto" id="C115_7">7&#160;</span>deinde visus est Jacobo, deinde Apostolis omnibus: <span class="Versetto" id="C115_8">8&#160;</span>novissime autem omnium tamquam abortivo, visus est et mihi.<a href='#FN235'>§</a> <span class="Versetto" id="C115_9">9&#160;</span>Ego enim sum minimus Apostolorum, qui non sum dignus vocari Apostolus, quoniam persecutus sum ecclesiam Dei. <span class="Versetto" id="C115_10">10&#160;</span>Gratia autem Dei sum id quod sum, et gratia ejus in me vacua non fuit, sed abundantius illis omnibus laboravi: non ego autem, sed gratia Dei mecum:<a href='#FN236'>**</a> <span class="Versetto" id="C115_11">11&#160;</span>sive enim ego, sive illi: sic prædicamus, et sic credidistis.<a href='#FN237'>††</a> <span class="Versetto" id="C115_12">12&#160;</span>Si autem Christus prædicatur quod resurrexit a mortuis, quomodo quidam dicunt in vobis, quoniam resurrectio mortuorum non est? <span class="Versetto" id="C115_13">13&#160;</span>Si autem resurrectio mortuorum non est: neque Christus resurrexit. <span class="Versetto" id="C115_14">14&#160;</span>Si autem Christus non resurrexit, inanis est ergo prædicatio nostra, inanis est et fides vestra:<a href='#FN238'>‡‡</a> <span class="Versetto" id="C115_15">15&#160;</span>invenimur autem et falsi testes Dei: quoniam testimonium diximus adversus Deum quod suscitaverit Christum, quem non suscitavit, si mortui non resurgunt.<a href='#FN239'>§§</a> <span class="Versetto" id="C115_16">16&#160;</span>Nam si mortui non resurgunt, neque Christus resurrexit. <span class="Versetto" id="C115_17">17&#160;</span>Quod si Christus non resurrexit, vana est fides vestra: adhuc enim estis in peccatis vestris.<a href='#FN240'>***</a> <span class="Versetto" id="C115_18">18&#160;</span>Ergo et qui dormierunt in Christo, perierunt. <span class="Versetto" id="C115_19">19&#160;</span>Si in hac vita tantum in Christo sperantes sumus, miserabiliores sumus omnibus hominibus. <span class="Versetto" id="C115_20">20&#160;</span>Nunc autem Christus resurrexit a mortuis primitiæ dormientium, <span class="Versetto" id="C115_21">21&#160;</span>quoniam quidem per hominem mors, et per hominem resurrectio mortuorum.<a href='#FN241'>†††</a> <span class="Versetto" id="C115_22">22&#160;</span>Et sicut in Adam omnes moriuntur, ita et in Christo omnes vivificabuntur.<a href='#FN242'>‡‡‡</a> <span class="Versetto" id="C115_23">23&#160;</span>Unusquisque autem in suo ordine, primitiæ Christus: deinde ii qui sunt Christi, qui in adventu ejus crediderunt.<a href='#FN243'>§§§</a> <span class="Versetto" id="C115_24">24&#160;</span>Deinde finis: cum tradiderit regnum Deo et Patri, cum evacuaverit omnem principatum, et potestatem, et virtutem.<a href='#FN244'>*</a> <span class="Versetto" id="C115_25">25&#160;</span>Oportet autem illum regnare donec ponat omnes inimicos sub pedibus ejus.<a href='#FN245'>†</a> <span class="Versetto" id="C115_26">26&#160;</span>Novissima autem inimica destruetur mors: omnia enim subjecit pedibus ejus. Cum autem dicat:<a href='#FN246'>‡</a> <span class="Versetto" id="C115_27">27&#160;</span>Omnia subjecta sunt ei, sine dubio præter eum qui subjecit ei omnia.<a href='#FN247'>§</a> <span class="Versetto" id="C115_28">28&#160;</span>Cum autem subjecta fuerint illi omnia: tunc et ipse Filius subjectus erit ei, qui subjecit sibi omnia, ut sit Deus omnia in omnibus.<a href='#FN248'>**</a> <span class="Versetto" id="C115_29">29&#160;</span>Alioquin quid facient qui baptizantur pro mortuis, si omnino mortui non resurgunt? ut quid et baptizantur pro illis?<a href='#FN249'>††</a> <span class="Versetto" id="C115_30">30&#160;</span>ut quid et nos periclitamur omni hora? <span class="Versetto" id="C115_31">31&#160;</span>Quotidie morior per vestram gloriam, fratres, quam habeo in Christo Jesu Domino nostro.<a href='#FN250'>‡‡</a> <span class="Versetto" id="C115_32">32&#160;</span>Si secundum hominem ad bestias pugnavi Ephesi, quid mihi prodest, si mortui non resurgunt? Manducemus, et bibamus, cras enim moriemur.<a href='#FN251'>§§</a> <span class="Versetto" id="C115_33">33&#160;</span>Nolite seduci: corrumpunt mores bonos colloquia mala.<a href='#FN252'>***</a> <span class="Versetto" id="C115_34">34&#160;</span>Evigilate justi, et nolite peccare: ignorantiam enim Dei quidam habent, ad reverentiam vobis loquor.<a href='#FN253'>†††</a> <span class="Versetto" id="C115_35">35&#160;</span>Sed dicet aliquis: Quomodo resurgunt mortui? qualive corpore venient?<a href='#FN254'>‡‡‡</a> <span class="Versetto" id="C115_36">36&#160;</span>Insipiens, tu quod seminas non vivificatur, nisi prius moriatur:<a href='#FN255'>§§§</a> <span class="Versetto" id="C115_37">37&#160;</span>et quod seminas, non corpus, quod futurum est, seminas, sed nudum granum, ut puta tritici, aut alicujus ceterorum. <span class="Versetto" id="C115_38">38&#160;</span>Deus autem dat illi corpus sicut vult: ut unicuique seminum proprium corpus.<a href='#FN256'>*</a> <span class="Versetto" id="C115_39">39&#160;</span>Non omnis caro, eadem caro: sed alia quidem hominum, alia vero pecorum, alia volucrum, alia autem piscium.<a href='#FN257'>†</a> <span class="Versetto" id="C115_40">40&#160;</span>Et corpora cælestia, et corpora terrestria: sed alia quidem cælestium gloria, alia autem terrestrium.<a href='#FN258'>‡</a> <span class="Versetto" id="C115_41">41&#160;</span>Alia claritas solis, alia claritas lunæ, et alia claritas stellarum. Stella enim a stella differt in claritate:<a href='#FN259'>§</a> <span class="Versetto" id="C115_42">42&#160;</span>sic et resurrectio mortuorum. Seminatur in corruptione, surget in incorruptione.<a href='#FN260'>**</a> <span class="Versetto" id="C115_43">43&#160;</span>Seminatur in ignobilitate, surget in gloria: seminatur in infirmitate, surget in virtute: <span class="Versetto" id="C115_44">44&#160;</span>seminatur corpus animale, surget corpus spiritale. Si est corpus animale, est et spiritale, sicut scriptum est:<a href='#FN261'>††</a> <span class="Versetto" id="C115_45">45&#160;</span>Factus est primus homo Adam in animam viventem, novissimus Adam in spiritum vivificantem.<a href='#FN262'>‡‡</a> <span class="Versetto" id="C115_46">46&#160;</span>Sed non prius quod spiritale est, sed quod animale: deinde quod spiritale. <span class="Versetto" id="C115_47">47&#160;</span>Primus homo de terra, terrenus: secundus homo de cælo, cælestis.<a href='#FN263'>§§</a> <span class="Versetto" id="C115_48">48&#160;</span>Qualis terrenus, tales et terreni: et qualis cælestis, tales et cælestes. <span class="Versetto" id="C115_49">49&#160;</span>Igitur, sicut portavimus imaginem terreni, portemus et imaginem cælestis. <span class="Versetto" id="C115_50">50&#160;</span>Hoc autem dico, fratres: quia caro et sanguis regnum Dei possidere non possunt: neque corruptio incorruptelam possidebit.<a href='#FN264'>***</a> <span class="Versetto" id="C115_51">51&#160;</span>Ecce mysterium vobis dico: omnes quidem resurgemus, sed non omnes immutabimur.<a href='#FN265'>†††</a> <span class="Versetto" id="C115_52">52&#160;</span>In momento, in ictu oculi, in novissima tuba: canet enim tuba, et mortui resurgent incorrupti: et nos immutabimur.<a href='#FN266'>‡‡‡</a> <span class="Versetto" id="C115_53">53&#160;</span>Oportet enim corruptibile hoc induere incorruptionem: et mortale hoc induere immortalitatem. <span class="Versetto" id="C115_54">54&#160;</span>Cum autem mortale hoc induerit immortalitatem, tunc fiet sermo, qui scriptus est: Absorpta est mors in victoria.<a href='#FN267'>§§§</a> <span class="Versetto" id="C115_55">55&#160;</span>Ubi est mors victoria tua? ubi est mors stimulus tuus?<a href='#FN268'>*</a> <span class="Versetto" id="C115_56">56&#160;</span>Stimulus autem mortis peccatum est: virtus vero peccati lex. <span class="Versetto" id="C115_57">57&#160;</span>Deo autem gratias, qui dedit nobis victoriam per Dominum nostrum Jesum Christum. <span class="Versetto" id="C115_58">58&#160;</span>Itaque fratres mei dilecti, stabiles estote, et immobiles: abundantes in opere Domini semper, scientes quod labor vester non est inanis in Domino.</p>

  <p class='pT4' id='C116_0'>16</p>

  <p class='Normale'><span class="Versetto" id="C116_1">1&#160;</span>De collectis autem, quæ fiunt in sanctos, sicut ordinavi ecclesiis Galatiæ, ita et vos facite.<a href='#FN269'>*</a> <span class="Versetto" id="C116_2">2&#160;</span>Per unam sabbati unusquisque vestrum apud se seponat, recondens quod ei bene placuerit: ut non, cum venero, tunc collectæ fiant.<a href='#FN270'>†</a> <span class="Versetto" id="C116_3">3&#160;</span>Cum autem præsens fuero, quos probaveritis per epistolas, hos mittam perferre gratiam vestram in Jerusalem. <span class="Versetto" id="C116_4">4&#160;</span>Quod si dignum fuerit ut et ego eam, mecum ibunt. <span class="Versetto" id="C116_5">5&#160;</span>Veniam autem ad vos, cum Macedoniam pertransiero: nam Macedoniam pertransibo. <span class="Versetto" id="C116_6">6&#160;</span>Apud vos autem forsitan manebo, vel etiam hiemabo: ut vos me deducatis quocumque iero.<a href='#FN271'>‡</a> <span class="Versetto" id="C116_7">7&#160;</span>Nolo enim vos modo in transitu videre, spero enim me aliquantulum temporis manere apud vos, si Dominus permiserit. <span class="Versetto" id="C116_8">8&#160;</span>Permanebo autem Ephesi usque ad Pentecosten. <span class="Versetto" id="C116_9">9&#160;</span>Ostium enim mihi apertum est magnum, et evidens: et adversarii multi. <span class="Versetto" id="C116_10">10&#160;</span>Si autem venerit Timotheus, videte ut sine timore sit apud vos: opus enim Domini operatur, sicut et ego. <span class="Versetto" id="C116_11">11&#160;</span>Ne quis ergo illum spernat: deducite autem illum in pace, ut veniat ad me: exspecto enim illum cum fratribus. <span class="Versetto" id="C116_12">12&#160;</span>De Apollo autem fratre vobis notum facio, quoniam multum rogavi eum ut veniret ad vos cum fratribus: et utique non fuit voluntas ut nunc veniret: veniet autem, cum ei vacuum fuerit. <span class="Versetto" id="C116_13">13&#160;</span>Vigilate, state in fide, viriliter agite, et confortamini. <span class="Versetto" id="C116_14">14&#160;</span>Omnia vestra in caritate fiant. <span class="Versetto" id="C116_15">15&#160;</span>Obsecro autem vos fratres, nostis domum Stephanæ, et Fortunati, et Achaici: quoniam sunt primitiæ Achaiæ, et in ministerium sanctorum ordinaverunt seipsos:<a href='#FN272'>§</a> <span class="Versetto" id="C116_16">16&#160;</span>ut et vos subditi sitis ejusmodi, et omni cooperanti, et laboranti. <span class="Versetto" id="C116_17">17&#160;</span>Gaudeo autem in præsentia Stephanæ, et Fortunati, et Achaici: quoniam id, quod vobis deerat, ipsi suppleverunt: <span class="Versetto" id="C116_18">18&#160;</span>refecerunt enim et meum spiritum, et vestrum. Cognoscite ergo qui hujusmodi sunt.<a href='#FN273'>**</a> <span class="Versetto" id="C116_19">19&#160;</span>Salutant vos ecclesiæ Asiæ. Salutant vos in Domino multum, Aquila et Priscilla cum domestica sua ecclesia: apud quos et hospitor. <span class="Versetto" id="C116_20">20&#160;</span>Salutant vos omnes fratres. Salutate invicem in osculo sancto. <span class="Versetto" id="C116_21">21&#160;</span>Salutatio, mea manu Pauli. <span class="Versetto" id="C116_22">22&#160;</span>Si quis non amat Dominum nostrum Jesum Christum, sit anathema, Maran Atha. <span class="Versetto" id="C116_23">23&#160;</span>Gratia Domini nostri Jesu Christi vobiscum. <span class="Versetto" id="C116_24">24&#160;</span>Caritas mea cum omnibus vobis in Christo Jesu. Amen.</p>

  <p class="footnote"></p>

  <hr/>

  <aside id="FN1">
    <p class="f"><a class="notebackref" href="#C11_1"><span class="notemark">*</span> 1:1</a> <span class="fk">Argumentum</span><span class="ft"> Corinthii sunt Achaici, et hi similiter ab Apostolo audierunt verbum veritatis, et subversi sunt multifarie a falsis apostolis. Quidam a philosophiæ verbosa eloquentia, alii secta legis Judaicæ inducti sunt. Hos revocat Apostolus ad veram fidem et Evangelicam sapientiam, scribens eis ab Epheso, per Timotheum discipulum suum. </span><span class="fk">Paulus vocatus. </span><span class="ft"> Id est ab omnibus privilegio nominis dictus </span><span class="fk">Apostolus Jesu Christi. </span><span class="ft"> Hic non servum se nominat: quia potius erat opus auctoritate et commendatione contra superbiam Corinthiorum, apud quos viluerat. </span><span class="fk">Et Sosthenes. </span><span class="ft"> Ecce per eum qui inter eos versabatur, culpas eorum se rescisse innuit. </span><span class="fk">Frater. </span><span class="ft"> Per hoc removet, quod non malo animo ei notificaverit, sed ex charitate et desiderio correctionis.</span></p>
  </aside>

  <aside id="FN2">
    <p class="f"><a class="notebackref" href="#C11_2"><span class="notemark">†</span> 1:2</a> <span class="fk">Cum omnibus. </span><span class="ft"> Et omnibus scribit suffraganeiis Corinthiis, qui in eisdem vitiis laborabant.</span></p>
  </aside>

  <aside id="FN3">
    <p class="f"><a class="notebackref" href="#C11_3"><span class="notemark">‡</span> 1:3</a> <span class="fk">Gratia. </span><span class="ft"> Primum proponit de bonis, ut his alii conformentur. </span><span class="fk">Et Domino Jesu Christo. </span><span class="ft"> Qui a Patre personali quidem proprietate distinctus est, sed unus cum ipso unitate substantiæ Deus.</span></p>
  </aside>

  <aside id="FN4">
    <p class="f"><a class="notebackref" href="#C11_5"><span class="notemark">§</span> 1:5</a> <span class="fk">In omnibus. </span><span class="ft"> Supponit partes aliquas in omni verbo, id est in omni genere linguarum, vel in omni modo prædicandi, id est minoribus, mediocribus, et perfectis.</span></p>
  </aside>

  <aside id="FN5">
    <p class="f"><a class="notebackref" href="#C11_10"><span class="notemark">**</span> 1:10</a> <span class="fk">Obsecro. </span><span class="ft"> Hucusque bonos laudavit. His laudatis, invitat ahos ad horum similitudinem.</span></p>
  </aside>

  <aside id="FN6">
    <p class="f"><a class="notebackref" href="#C11_11"><span class="notemark">††</span> 1:11</a> <span class="fk">Chlœs. </span><span class="ft"> Nomen est loci vel personæ. Aliquibus enim videtur locus esse, ac si diceretur: ab his qui sunt Antiochiæ. Aliquibus autem femina fuisse videtur Deo devota cum qua multi essent colentes Deum.</span></p>
  </aside>

  <aside id="FN7">
    <p class="f"><a class="notebackref" href="#C11_12"><span class="notemark">‡‡</span> 1:12</a> <span class="fk">Hoc autem dico. </span><span class="ft"> Hic contra baptistas agere incipit, de quibus illi gloriabantur. </span><span class="fk">Ego quidem. </span><span class="ft"> Sub suo nomine et apostolorum notat pseudo, ne si diceret: in nomine ipsius vel illius, videretur eis invidere, et sibi velle attribuere. Vel posuit nomina bonorum apostolorum ut ostendat quod si in nomine majorum non est gloriandum, nec in nomine illorum quorum doctrina prava est, gloriandum est.</span></p>
  </aside>

  <aside id="FN8">
    <p class="f"><a class="notebackref" href="#C11_13"><span class="notemark">§§</span> 1:13</a> <span class="fk">Divisus est</span><span class="ft"> secundum vos </span><span class="fk">Christus, </span><span class="ft"> quasi dicat: Multos facitis Christos, id est datores gratiarum. Vel qui operatur idem in omnibus divisus est, dum creditur in isto plus operari, in illo minus. Vel quia hoc dicitis, modo a vobis divisus est Christus, id est separatus: </span><span class="fk">Nunquid Paulus crucifixus est? </span><span class="ft"> Per hoc verum quod Corinthii tenebant, facit eos erubescere de falsis: sicut per Christi resurrectionem, quam credebant, probat resurrectionem mortuorum, quam negabant.</span></p>
  </aside>

  <aside id="FN9">
    <p class="f"><a class="notebackref" href="#C11_14"><span class="notemark">***</span> 1:14</a> <span class="fk">Gratias ago Deo, </span><span class="ft"> etc. AUG. Paulus gratias agit Deo, quod neminem ipsorum baptizaverit, qui tanquam obliti in cujus nomine baptizati essent, per hominum se nomina devidebant. Cum enim tantum valet baptismus per hominem contemptibilem, quantum per Apostolum datus, ita nec illius, sed Christi esse cognoscitur, etc.</span></p>
  </aside>

  <aside id="FN10">
    <p class="f"><a class="notebackref" href="#C11_17"><span class="notemark">†††</span> 1:17</a> <span class="fk">Sed evangelizare. </span><span class="ft"> Perfecte enim baptizare etiam minus docti possunt. Perfecte autem evangelizare multo difficilius est et rarioris operis. Ideo doctor gentium pluribus excellentior, evangelizare se missum dicit, non baptizare. Hoc tamen necessitate instante interdum egit. </span><span class="fk">Non in sapientia. </span><span class="ft"> Contra sapientiam sæculi. </span><span class="fk">Non in sapientia verbi. </span><span class="ft"> Sapientiam dicit philosophorum quæ sic dicitur, etsi non sit: attamen illa est quæ verbosos facit, per quam crux, id est mors Christi, evacuatur; et impossibile secundum naturam judicatur, ut Deus immortalis moreretur. </span><span class="fk">Verbi. </span><span class="ft"> Ibi compositio verborum quæritur, ubi teste virtute ipsa veritas se non commendat.</span></p>
  </aside>

  <aside id="FN11">
    <p class="f"><a class="notebackref" href="#C11_18"><span class="notemark">‡‡‡</span> 1:18</a> <span class="fk">Pereuntibus. </span><span class="ft"> Id est sapientibus mundi, quorum et sapientia perit, et falsa ostenditur, et ipsi damnandi sunt. </span><span class="fk">Dei virtus. </span><span class="ft"> Dum occisus diabolum vicit, et hominem liberavit, vel virtutem dat credentibus per quam fiunt miracula, cum res exigit.</span></p>
  </aside>

  <aside id="FN12">
    <p class="f"><a class="notebackref" href="#C11_19"><span class="notemark">§§§</span> 1:19</a> <span class="fk">Scriptum est enim. </span><span class="ft"> Ideo non misit me in sapientia, quia prædixerat quod eam non reciperet in prædicatione evangelica, sed perderet et reprobaret de collegio prædicatorum suorum: et sic factum est.</span></p>
  </aside>

  <aside id="FN13">
    <p class="f"><a class="notebackref" href="#C11_21"><span class="notemark">*</span> 1:21</a> <span class="fk">Placuit Deo per stultitiam prædicationis salvos facere credentes. </span><span class="ft"> Id est crucis fide æternitatem provenire mortalibus: ut ibi salus reperiretur, ubi stultitia creditur.</span></p>
  </aside>

  <aside id="FN14">
    <p class="f"><a class="notebackref" href="#C11_26"><span class="notemark">†</span> 1:26</a> <span class="fk">Videte enim. </span><span class="ft"> Vere stultum et infirmum Dei, est sapientius et fortius hominibus. Quod in vobis potestis experiri. Insipientes enim et infirmi vos vocaverunt, inter stulta et infirma Dei enumerati sunt tales vocatores, qui tamen confundunt sapientes et fortes. Et vere sunt tales, </span><span class="fk">quia non multi. </span><span class="ft"> Non autem ait, </span><span class="fk">nulli, </span><span class="ft"> forsan pro se, qui solus inter apostolos sæcularium litterarum peritus, terrenarum opum dives, Romanæ dignitatis parentela conspicuus fuit; qui tamen hæc nihili pendit, nec usus est eis.</span></p>
  </aside>

  <aside id="FN15">
    <p class="f"><a class="notebackref" href="#C11_27"><span class="notemark">‡</span> 1:27</a> <span class="fk">Sed quæ stulta. </span><span class="ft"> Ecce contra ordinationem Dei faciunt aperte, quia sapientiam sæculi jactant, cum Deus humilitatem proponat. Venit enim humilis Deus quærens humiles, non altos. Qui etsi primum elegerit pauperes, indoctos, infirmos, non tamen relinquit sapientes, divites, nobiles, sed si eos primos eligeret, merito talium rerum sibi viderentur eligi; et ita in eis esset superbia qua homo cecidit. Nisi fideliter præcederet piscator, non humilis sequeretur orator. Unde Nathanæl doctus, in apostolum non est electus.</span></p>
  </aside>

  <aside id="FN16">
    <p class="f"><a class="notebackref" href="#C11_29"><span class="notemark">§</span> 1:29</a> <span class="fk">Ut non glorietur. </span><span class="ft"> De se, sed de Deo, quod ibi ostenditur: qui gloriatur, in Domino glorietur.</span></p>
  </aside>

  <aside id="FN17">
    <p class="f"><a class="notebackref" href="#C11_30"><span class="notemark">**</span> 1:30</a> <span class="fk">Ex ipso autem. </span><span class="ft"> Non glorietur quis ex se, sed tamen est alia gloria, quia ex ipso vos estis.</span></p>
  </aside>

  <aside id="FN18">
    <p class="f"><a class="notebackref" href="#C12_2"><span class="notemark">*</span> 2:2</a> <span class="fk">Non enim judicavi. </span><span class="ft"> Qui minus capaci altiora loquitur, non utilitatem, sed sui ostentationem facit.</span></p>
  </aside>

  <aside id="FN19">
    <p class="f"><a class="notebackref" href="#C12_6"><span class="notemark">†</span> 2:6</a> <span class="fk">Perfectos. </span><span class="ft"> Non cognitores et doctores, quibus opus non est, sed auditores jam capaces.</span></p>
  </aside>

  <aside id="FN20">
    <p class="f"><a class="notebackref" href="#C12_7"><span class="notemark">‡</span> 2:7</a> <span class="fk">In mysterio. </span><span class="ft"> Exponendo mysteria Veteris Testamenti in quibus Christus significatus est, ut in hostia Abel, vel Abrahæ. </span><span class="fk">Quæ abscondita. </span><span class="ft"> Quia non verbis, sed in virtute: non humana ratione comprehensibilis, sed spiritus efficacia credibilis.</span></p>
  </aside>

  <aside id="FN21">
    <p class="f"><a class="notebackref" href="#C12_8"><span class="notemark">§</span> 2:8</a> <span class="fk">Si enim cognovissent. </span><span class="ft"> Vel minores illum esse Messiam in lege promissum, vel majores Deum esse, vel Dei Filium: </span><span class="fk">nunquam Dominum gloriæ crucifixissent. </span></p>
  </aside>

  <aside id="FN22">
    <p class="f"><a class="notebackref" href="#C12_9"><span class="notemark">**</span> 2:9</a> <span class="fk">Nec in cor hominis. </span><span class="ft"> Infra cor hominis est quod in cor ascendit; super cor est æternum ad quod cor ascendit. Vel non est homo, sed spiritus qui novit. </span><span class="fk">Ascendit. </span><span class="ft"> Res dicitur in corde ascendere, quando bene intellecta placet.</span></p>
  </aside>

  <aside id="FN23">
    <p class="f"><a class="notebackref" href="#C12_10"><span class="notemark">††</span> 2:10</a> <span class="fk">Scrutatur, </span><span class="ft"> etc. Scrutari dicitur spiritus Dei omnia, non ut quod nescit, inveniat, sed quia nihil relinquit omnino quod nesciat, vel quia scrutari te facit; quod enim dono ipsius tu facis, ille facere dicitur, quia sine illo tu non faceres.</span></p>
  </aside>

  <aside id="FN24">
    <p class="f"><a class="notebackref" href="#C12_12"><span class="notemark">‡‡</span> 2:12</a> <span class="fk">Sed Spiritum qui ex Deo est. </span><span class="ft"> Spiritus sanctus utique Patris et Filii est, necnon et noster. Quod enim datum est, etiam ad eum qui dedit refertur, et ad eos quibus dedit. Itaque Spiritus sanctus non tantum Patris et Filii qui dederunt, sed etiam noster est qui accepimus. Et non est iste spiritus noster in quo sumus: quia ipse spiritus noster in quo sumus ipse spiritus est hominis, qui in ipso est. Et ipsum tamen spiritum qui hominis est accepimus. Sed aliud est quod accipimus, ut essemus, aliud quod accepimus ut sancti essemus. Spiritus autem hominis in Scriptura accipitur, pro ipsa anima vel ipsius animæ potentia rationalis. Dedit enim nobis naturam ut essemus, animam ut viveremus, mentem, ut intelligeremus. </span><span class="fk">Ut sciamus. </span><span class="ft"> Multi habent dona Dei, et nesciendo a quo habeant impia vanitate jactantur. Nemo donis Dei beatus, qui danti est ingratus, unde in Evangelio: </span><span class="fk">Qui habet, dabitur ei. </span><span class="ft"> Plene habere est scire unde habeat. </span><span class="fk">Qui ergo non habet, </span><span class="ft"> id est, qui nescit unde habeat, </span><span class="fk">et quod habet, auferetur ab eo</span><span class="ft"> Luc. 8..</span></p>
  </aside>

  <aside id="FN25">
    <p class="f"><a class="notebackref" href="#C12_13"><span class="notemark">§§</span> 2:13</a> <span class="fk">Spiritualia. </span><span class="ft"> Quod Corinthii non estis; et ideo culpa vestra est, non nostra, quod majora non diximus.</span></p>
  </aside>

  <aside id="FN26">
    <p class="f"><a class="notebackref" href="#C12_14"><span class="notemark">***</span> 2:14</a> <span class="fk">Animalis autem homo. </span><span class="ft"> Dicitur animalis homo vita, qui fertur dissoluta lascivia animæ suæ, quam intra naturalis ordinis metas spiritus rector non continet, eo quod ipse Deo regendum se non subjicit. Animi vero sensu dicitur animalis, qui Deo juxta corporum phantasiam, vel legis litteram, vel rationem philosophicam judicat. </span><span class="fk">Quia spiritualiter examinatur. </span><span class="ft"> Animalis non potest intelligere spiritualia, quia examinatur, id est, examinatio et comprobatio fit illorum spiritualium, tantum spiritualiter, id est, a spirituali homine, et personaliter legitur: examinatur. Vel ita: Animalis non intelligit spiritualia, quia spiritualiter, id est, per spiritualia tantum probatur quod animalis est; quia audita improbat, et non ob aliud ei proponuntur, nisi ut examinetur.</span></p>
  </aside>

  <aside id="FN27">
    <p class="f"><a class="notebackref" href="#C12_15"><span class="notemark">†††</span> 2:15</a> <span class="fk">Spiritualis autem homo. </span><span class="ft"> Est vel vita vel scientia: spiritualis est vita, qui spiritum Domini habens rectorem, animam regit; scientia vero spiritualis est qui, etsi ex parte et per speculum videt, tamen de eo secundum imagines corporum, vel legis litteram, vel humanam philosophiam non sapit, sed spiritui. Dei subjectus certissime ac fideliter judicat. </span><span class="fk">Omnia. </span><span class="ft"> Non quidem universa quæ continet divina scientia, sed quæ ad justitiam et vitam sufficiunt, id est, omnia judicanda.</span></p>
  </aside>

  <aside id="FN28">
    <p class="f"><a class="notebackref" href="#C13_2"><span class="notemark">*</span> 3:2</a> <span class="fk">Adhuc enim carnales. </span><span class="ft"> Arguit eos qui querebantur se dudum non audisse spiritualia, cum adhuc indigni essent audire. </span><span class="fk">Ministri ejus. </span><span class="ft"> AUG. Homo exterius ministrat quasi servus, etc., usque ad quia Deus operatur velle et perficere.</span></p>
  </aside>

  <aside id="FN29">
    <p class="f"><a class="notebackref" href="#C13_8"><span class="notemark">†</span> 3:8</a> <span class="fk">Unum sunt. </span><span class="ft"> Posset videri quod si nihil ex se dant, tamen Deus magis per hunc quam per illum.</span></p>
  </aside>

  <aside id="FN30">
    <p class="f"><a class="notebackref" href="#C13_9"><span class="notemark">‡</span> 3:9</a> <span class="fk">Adjutores. </span><span class="ft"> In colendo agro dominico; non depravatores, ut quidam aiunt. Quod inde patet, quia vos estis agricultura. </span><span class="fk">Agricultura. </span><span class="ft"> Quia colit vos ad fructum. </span><span class="fk">Ædificatio, </span><span class="ft"> quia qui colit habitat in vobis. Et ita idem est ager et ædificium, quod non in rebus visibilibus. Nos colimus Deum adorando, non ornando. Ille autem sic nos colit, quod meliores nos reddit.</span></p>
  </aside>

  <aside id="FN31">
    <p class="f"><a class="notebackref" href="#C13_11"><span class="notemark">§</span> 3:11</a> <span class="fk">Fundamentum enim. </span><span class="ft"> AUG., lib. de Fide et operibus, c. 15. Fides gratiæ christianæ, id est, ea quæ per dilectionem operatur, etc., usque ad de qua scriptum est: </span><span class="fk">Vasa figuli probat fornax, et homines tentatio tribulationis probat</span><span class="ft"> Eccli. 27.. </span><span class="fk">Christus. </span><span class="ft"> Id est, fides Christi, quæ per dilectionem operatur, per quam Christus habitat in cordibus. Aliud non est fundamentum. Hæc autem neminem perire sinit.</span></p>
  </aside>

  <aside id="FN32">
    <p class="f"><a class="notebackref" href="#C13_12"><span class="notemark">**</span> 3:12</a> <span class="fk">Si quis autem. </span><span class="ft"> In auro, argento, lapidibus pretiosis præclara doctrina significatur, in tribus aliis vana doctrina signatur, quæ si modo fallit, in igne apparebit: quia ardebit bona permanente, et erit ei bonæ, scilicet doctrinæ merces vita æterna. </span><span class="fk">Ligna, fenum, stipulam. </span><span class="ft"> Non hæc de malis operibus accipienda sunt quasi fides sine operibus salvet, quod non est. AUG., in psal. 30. Non sibi polliceatur quisquam habens nefaria opera regnum Dei, etc., usque ad peccata minima atque levissima, quæ ignis facile consumat.</span></p>
  </aside>

  <aside id="FN33">
    <p class="f"><a class="notebackref" href="#C13_13"><span class="notemark">††</span> 3:13</a> <span class="fk">Dies enim. </span><span class="ft"> Hic, dies est hominis pro nutu suo agentis, sed in judicio vel morte cujusque, dies est Domini secundum merita judicantis, imo et hic judicium incipit a domo Dei, id est, a salvandis incipit pœna, quæ consummabitur in reprobis. Ideo enim puniuntur electi, ut ibi non puniantur. In quo die est ignis tribulationis quo uritur amor rerum temporalium, dum contristantur de amissis, unde et dicitur: </span><span class="fk">Tribulationem carnis habebunt hujusmodi. </span><span class="ft"> Ignis vero extremi judicii tam diu durabit, quousque purgati sint qui salvandi erunt. </span><span class="fk">Ignis probabit. </span><span class="ft"> Duos ignes futuros legimus. Unum æternum, quo æternaliter punientur reprobi, qui sequetur judicium. Alterum qui præcedet, quo exuretur facies mundi hujus, qui emendabit eos qui superædificaverunt lignum, fenum, stipulam. Qui autem aurum, argentum, lapides pretiosos de utroque igne securi sunt.</span></p>
  </aside>

  <aside id="FN34">
    <p class="f"><a class="notebackref" href="#C13_14"><span class="notemark">‡‡</span> 3:14</a> <span class="fk">Mercedem. </span><span class="ft"> Non solum post finem, sed et in hac vita habet requiem suæ animæ contemnentis omnia.</span></p>
  </aside>

  <aside id="FN35">
    <p class="f"><a class="notebackref" href="#C13_16"><span class="notemark">§§</span> 3:16</a> <span class="fk">Nescitis, </span><span class="ft"> etc. Hoc præmisit ut illos compungat, qui turpiter viventes corpora sua violant; maxime ille qui uxorem patris habet. Hic agit de structoribus super fundamentum.</span></p>
  </aside>

  <aside id="FN36">
    <p class="f"><a class="notebackref" href="#C13_17"><span class="notemark">***</span> 3:17</a> <span class="fk">Si quis autem. </span><span class="ft"> Iste salvus per ignem, sed si quis voluerit templum quod vos estis, disperdet illum. Et nescitis hoc. </span><span class="fk">Templum. </span><span class="ft"> AUG. In quibus Deus habitat per fidem sunt templum Dei, etc., qualiter etiam nunc sunt templum Angeli Dei. AUG. Talis congregatio ædificatio est templi Dei; talem congregationem non generatio carnalis, sed regeneratio spiritualis facit. Habitat itaque in singulis Deus tanquam in templis suis, et in omnibus simul congregatis, tanquam in templo suo. Deus igitur ubique præsens est, et ubique totus præsens, nec ubique habitans, sed in templo suo, cui per gratiam benignus est et propitius. Capitur autem habitans ab aliis amplius, ab aliis minus. Habitare autem ideo in animalibus hominibus et parvulis non carnis ætate, sed mentis, quia in eis occulte agit ut sint templum ejus, idque in proficientibus et proficiendo perseverantibus perficit. ID. Sed diceret aliquis: Antequam faceret Deus cœlum et terram, antequam, etc., usque ad beatissimi autem sunt illi, quibus hoc est Deum habere quod nosse. </span><span class="fk">Sapientia enim hujus mundi, </span><span class="ft"> etc. AMBR. Abusive ponitur sapientia pro astutia.</span></p>
  </aside>

  <aside id="FN37">
    <p class="f"><a class="notebackref" href="#C13_21"><span class="notemark">†††</span> 3:21</a> <span class="fk">Nemo, </span><span class="ft"> etc. Baptistis vel doctoribus. </span><span class="fk">Nemo. </span><span class="ft"> Quia vestri sunt ipsi; quia universa sunt ad serviendum vobis data, et non est gloriandum, nisi de rebus excellentioribus. </span><span class="fk">In hominibus. </span><span class="ft"> Quia non sunt datores gratiarum, sive boni sive mali sint, sed tantum ministri.</span></p>
  </aside>

  <aside id="FN38">
    <p class="f"><a class="notebackref" href="#C13_22"><span class="notemark">‡‡‡</span> 3:22</a> <span class="fk">Omnia enim. </span><span class="ft"> Singulos non sibi defendant doctores vel baptistas, cum omnibus utantur. Mundus est noster si cursus ejus in Dei voluntate ponimus. Vita præsens, nostra, si modeste et cum gloria Dei agitur. Mors nostra est, si spe futuri libenter pro Christo morimur. Præsentia sunt nostra, si sic utimur eis, ne offendamus. Futura, si ea credentes magis optamus. </span><span class="fk">Sive vita, </span><span class="ft"> etc. Et vita et mors doctorum ad ædificationem subditis esse debent. Vel per vitam, sanctos homines et angelos accipe: qui student profectui fidelium, per mortem, diabolum et membra ejus, qui dum persequuntur, utilitati servorum Dei inserviunt.</span></p>
  </aside>

  <aside id="FN39">
    <p class="f"><a class="notebackref" href="#C13_23"><span class="notemark">§§§</span> 3:23</a> <span class="fk">Vos autem Christi. </span><span class="ft"> Ut sicut hæc nobis, ita nos Christo subjiciamur. </span><span class="fk">Christus autem Dei. </span><span class="ft"> Proprius Filius ejus voluntatem ejus faciens, ut et nos faciamus ipsius. Cur ergo ad injuriam Christi de hominibus aliquid speratis?</span></p>
  </aside>

  <aside id="FN40">
    <p class="f"><a class="notebackref" href="#C14_1"><span class="notemark">*</span> 4:1</a> <span class="fk">Sic nos. </span><span class="ft"> Hactenus de gloria pseudo: hic de suo contemptu agit. </span><span class="fk">Sic nos. </span><span class="ft"> Hoc ideo ait Apostolus, quia de eo minus sentiebant; sed sic homo sentiat, ut Deus qui eum elegit. </span><span class="fk">Et dispensatores. </span><span class="ft"> AUG. Non solum boni, sed etiam mali dispensatores sunt, etc., usque ad est, illius esse participem.</span></p>
  </aside>

  <aside id="FN41">
    <p class="f"><a class="notebackref" href="#C14_2"><span class="notemark">†</span> 4:2</a> <span class="fk">Hic jam quæritur. </span><span class="ft"> Ita de nobis æstimandum, sed hic inter vos quod non alibi. </span><span class="fk">Jam</span><span class="ft"> in præsenti cum exspectandum esset, donec Deus judicet.</span></p>
  </aside>

  <aside id="FN42">
    <p class="f"><a class="notebackref" href="#C14_3"><span class="notemark">‡</span> 4:3</a> <span class="fk">Meipsum. </span><span class="ft"> Periculum est vobis de ignotis cordis mei vel aliorum judicare. Tanta enim profunditas credenda est esse in homine quæ lateat etiam ipsum hominem in quo est, ut in Petro profunditas infirmitatis latebat, cum se Domino commoriturum temere promittebat. Cum ergo quisque de se aut non omnino aut vix possit veram ferre sententiam, quomodo potest de alio judicare, cum nemo sciat quid agatur in homine, nisi spiritus hominis? </span><span class="fk">Ab humano. </span><span class="ft"> Id est ab hominibus, dum sunt in suo die, et non est dies Domini. </span><span class="fk">Humano. </span><span class="ft"> Quia est dies Domini, quo judicabit quando unusquisque pro se rationem reddet, et tunc secreta cordium patebunt.</span></p>
  </aside>

  <aside id="FN43">
    <p class="f"><a class="notebackref" href="#C14_4"><span class="notemark">§</span> 4:4</a> <span class="fk">Nihil enim conscius sum. </span><span class="ft"> AMBR. Ne dicatis: Non peccavimus. Dixit sanctus Paulus: </span><span class="fk">Etsi nihil mihi conscius sum; </span><span class="ft"> addidit tamen, </span><span class="fk">sed in hoc justificatus non sum. </span><span class="ft"> Et vos etiam, si nihil estis conscii, confiteamini tamen Domino, ne quid sit quod vos prætereat.</span></p>
  </aside>

  <aside id="FN44">
    <p class="f"><a class="notebackref" href="#C14_5"><span class="notemark">**</span> 4:5</a> <span class="fk">Quoadusque veniat Dominus. </span><span class="ft"> Aliter injuria judici fit: quia judicis injuria est si ante judicium ejus a servo procedat sententia. </span><span class="fk">Illuminabit. </span><span class="ft"> Id est aperta faciet abscondita tenebrarum, id est peccatorum. </span><span class="fk">Tunc laus erit unicuique. </span><span class="ft"> Bene agenti vel cogitanti; hic autem nescitur quis sit laude dignus.</span></p>
  </aside>

  <aside id="FN45">
    <p class="f"><a class="notebackref" href="#C14_6"><span class="notemark">††</span> 4:6</a> <span class="fk">Me et Apollo. </span><span class="ft"> Proposui figuram pro omnibus, ut ab omnibus abhorreatur sicut a nobis. </span><span class="fk">Ne</span><span class="ft"> etc., </span><span class="fk">unus, </span><span class="ft"> etc. Ab illo, id est meliori quam ille, id est, quasi sit alius ab illo qui nullus est, quantum ad se vel quantum ad ministerium.</span></p>
  </aside>

  <aside id="FN46">
    <p class="f"><a class="notebackref" href="#C14_7"><span class="notemark">‡‡</span> 4:7</a> <span class="fk">Quis enim te discernit. </span><span class="ft"> A massa perditorum? Nullus nisi Deus. Vel si baptizatus es a Petro, quomodo discerneris ab eo qui a Paulo? Nihil ille habet a baptista, nihil tu. Vel redarguit illos eosdem, qui gloriabantur de magisterio pseudo. Quasi dicat: Gloriaris pro illis, sed quid habes ab illis quod non a me? et si a me, quid contra me gloriaris, quasi non idem a me acceperis? </span><span class="fk">Quid autem, </span><span class="ft"> etc. Aliud genus arrogantiæ amovere conatur, scilicet ne homo superbiat propter aliquam gratiam a Deo sibi datam, putans se eam habere a se vel a ministro. </span><span class="fk">Si autem accepisti. </span><span class="ft"> Hoc dicit contra illos, qui eadem quæ ab Apostolo audientes, de magisterio pseudoapostolorum gloriabantur, qui per eloquentiam commendantes, gloriam in se vertebant; cum Apostolus contemptibilem se videri fecerat, ut gloriam Deo faceret. Ideo Apostolus ironice eis loquitur, quasi concedens quod eis de seipsis videbatur, cum subdit.</span></p>
  </aside>

  <aside id="FN47">
    <p class="f"><a class="notebackref" href="#C14_8"><span class="notemark">§§</span> 4:8</a> <span class="fk">Jam saturati estis. </span><span class="ft"> Quasi: Inquiro a vobis, Quid gloriaris, etc.; sed non recte videor hoc facere; quia vos, </span><span class="fk">jam saturati, jam divites, </span><span class="ft"> ironia est, ac si diceret: Non est ita. Irascentis enim verba sunt, non confirmantis. </span><span class="fk">Regnetis. </span><span class="ft"> Vere regnare est de spe et promissis Dei securum esse, et in adversis gaudere.</span></p>
  </aside>

  <aside id="FN48">
    <p class="f"><a class="notebackref" href="#C14_9"><span class="notemark">***</span> 4:9</a> <span class="fk">Puto enim. </span><span class="ft"> Quasi dicat: Nullatenus putandum est. Ironice enim loquitur. Dico </span><span class="fk">sine nobis, </span><span class="ft"> quia per mala quæ patimur, </span><span class="fk">Deus ostendit nos apostolos novissimos, </span><span class="ft"> de quibus non curetur, </span><span class="fk">tanquam morti destinatos, </span><span class="ft"> id est ad nullam utilitatem, sed ad mortem reservatos: quod per hoc videtur, quia ad spectaculum nostrum quasi ad monstrum conveniunt homines; per quod magis probamur amici Dei. Vel ideo deberetis nobiscum regnare, quia puto et certus sum quod nos sumus similes novissimis Eliæ et Enoch in tribulationibus. </span><span class="fk">Et angelis. </span><span class="ft"> Boni angeli et boni homines laudant, mali irrident: hæc sunt dextera et sinistra. His utimur ad feriendum hostem, id est diabolum, nec illa elevant, nec ista frangunt.</span></p>
  </aside>

  <aside id="FN49">
    <p class="f"><a class="notebackref" href="#C14_10"><span class="notemark">†††</span> 4:10</a> <span class="fk">Propter Christum. </span><span class="ft"> Cujus crucem prædicamus, quod vos tacentes, videmini in Christo prudentes.</span></p>
  </aside>

  <aside id="FN50">
    <p class="f"><a class="notebackref" href="#C14_13"><span class="notemark">‡‡‡</span> 4:13</a> <span class="fk">Tanquam purgamenta. </span><span class="ft"> Per hæc omnia probamur in Christo prudentes et fortes.</span></p>
  </aside>

  <aside id="FN51">
    <p class="f"><a class="notebackref" href="#C14_14"><span class="notemark">§§§</span> 4:14</a> <span class="fk">Non ut confundam vos. </span><span class="ft"> Aspera blandis mitigat, ut salutaris medicus.</span></p>
  </aside>

  <aside id="FN52">
    <p class="f"><a class="notebackref" href="#C14_15"><span class="notemark">*</span> 4:15</a> <span class="fk">Pædagogorum. </span><span class="ft"> Dum pædagogos nominat, pueros significat. </span><span class="fk">Per Evangelium. </span><span class="ft"> Addidit </span><span class="fk">per Evangelium, </span><span class="ft"> ne ipsius putaretur esse quod Dei est. Ait enim Dominus in Evangelio: </span><span class="fk">Ne vobis dicatis </span><span class="fk">Patrem in terra, unus est enim Pater Deus</span><span class="ft"> Matth. 23.; non ut hoc nomen cæteris tollatur, sed ne gratia Dei qua in æternam vitam generamur, naturæ vel potestati, vel etiam sanctitati cujusquam hominis tribuatur.</span></p>
  </aside>

  <aside id="FN53">
    <p class="f"><a class="notebackref" href="#C14_19"><span class="notemark">†</span> 4:19</a> <span class="fk">Si Dominus voluerit. </span><span class="ft"> Ideo dicit, ut ostenderet, quod si non iret, Deum noluisse, causa utique indignitatis illorum.</span></p>
  </aside>

  <aside id="FN54">
    <p class="f"><a class="notebackref" href="#C14_20"><span class="notemark">‡</span> 4:20</a> <span class="fk">In virtute. </span><span class="ft"> Terroris verba infert, ut inflati humiliarentur, et se præpararent ad recipiendum eum. Absit autem, ut pii filii dicerent: Si in virga venturus es, noli venire. Melius enim est erudiri in virga patris, quam perire in blandimento prædonis.</span></p>
  </aside>

  <aside id="FN55">
    <p class="f"><a class="notebackref" href="#C15_1"><span class="notemark">*</span> 5:1</a> <span class="fk">Omnino auditur. </span><span class="ft"> Incipit agere de fornicatione, et redarguit illum fornicatorem qui uxorem patris tenebat, et eos qui eum tolerabant. Erant enim et ipsi comparticipes, dum paterentur reum tam ingentis peccati secum incorreptum convenire. Non solum ergo illum reum mortis, sed etiam inhærentes illi, non esse immunes a crimine demonstravit.</span></p>
  </aside>

  <aside id="FN56">
    <p class="f"><a class="notebackref" href="#C15_2"><span class="notemark">†</span> 5:2</a> <span class="fk">Inflati estis. </span><span class="ft"> Vento superbiæ, quæ pellit misericordiam; quia si unum membrorum patitur, compatiuntur et cætera.</span></p>
  </aside>

  <aside id="FN57">
    <p class="f"><a class="notebackref" href="#C15_4"><span class="notemark">‡</span> 5:4</a> <span class="fk">In nomine Domini. </span><span class="ft"> Hoc modo judicavi, ut vos congregati in unum sine aliqua dissensione (quibus mea auctoritas et virtus Christi cooperabitur) tradatis hujusmodi Satanæ.</span></p>
  </aside>

  <aside id="FN58">
    <p class="f"><a class="notebackref" href="#C15_5"><span class="notemark">§</span> 5:5</a> <span class="fk">Tradere, </span><span class="ft"> etc. Hanc potestatem dicitur Apostolus habuisse, ut dum aliquem a stultitia non posset amovere, diabolo eum vexandum traderet; quousque pœnitentiam profitens, a malo desisteret. </span><span class="fk">Ut spiritus salvus sit. </span><span class="ft"> Sic Apostolus non crudeliter, sed amabiliter Satanæ tradit. Sic Moyses in cultores idolorum paucos quidem judicavit in præsens terrens, in posterum disciplinam sanciens. Sic et Elias et alii boni: quia sic et metus aliis incutitur, et ipsis peccatum minuitur. Unde hoc exemplum Eliæ non reprehendit Christus in discipulis suis; sed quia odio et non amore correctionis desiderabant vindictam ignis in eos qui sibi hospitium non præbuerunt; sic et Petrus in Anania et uxore ejus vindicasse legitur, vel tradit, ut Spiritus sanctus quo contaminati nudantur, salvus sit eis, non amissus in die judicii.</span></p>
  </aside>

  <aside id="FN59">
    <p class="f"><a class="notebackref" href="#C15_6"><span class="notemark">**</span> 5:6</a> <span class="fk">Totam massam. </span><span class="ft"> Participes erant, dum paterentur reum. Sed si quis potestatem non habet, quem scit reum abjicere, vel probare non valet, immunis est. Et judicis non est sine accusatore damnare, ut nec Christus Judam abjecit.</span></p>
  </aside>

  <aside id="FN60">
    <p class="f"><a class="notebackref" href="#C15_7"><span class="notemark">††</span> 5:7</a> <span class="fk">Conspersio. </span><span class="ft"> Est farina per aquam conglutinata sine fermento, id est, azyma. Vult ergo ut isti sint unum quid per dilectionem, puri a corruptione peccati, novum hominem induti sicut in baptismo sunt facti. Zyma Græce, fermentum Latine. Pascha immolatio est, non transitus, sicut quibusdam videtur, prius enim Pascha et sic transitus: quia ante exemplum est Salvatoris, et sic salus. AUG. Hæc vitæ nostræ innovatio est quidam transitus de morte ad vitam, etc., usque ad quoniam pascha nostrum immolatus est Christus.</span></p>
  </aside>

  <aside id="FN61">
    <p class="f"><a class="notebackref" href="#C15_8"><span class="notemark">‡‡</span> 5:8</a> <span class="fk">Sinceritatis. </span><span class="ft"> Novæ vitæ et veritatis, sine omni fraude, ut sinceritas mundam vitam faciat, et veritatis omnem fraudem excludat.</span></p>
  </aside>

  <aside id="FN62">
    <p class="f"><a class="notebackref" href="#C15_10"><span class="notemark">§§</span> 5:10</a> <span class="fk">Alioquin, </span><span class="ft"> etc. Non possent tales Christo lucrari, si colloquium eorum vitarent et convivium; unde et Dominus cum publicanis et peccatoribus comedebat.</span></p>
  </aside>

  <aside id="FN63">
    <p class="f"><a class="notebackref" href="#C15_11"><span class="notemark">***</span> 5:11</a> <span class="fk">Nunc autem. </span><span class="ft"> Tunc scripsi vobis, et non bene accepistis, nunc autem determinate scribo. </span><span class="fk">Nominatur. </span><span class="ft"> Eam nominationem voluit intelligi Apostolus: quæ in quemquam, cum sententia, et ordine judiciario, atque integritate, profertur. Nam si quælibet nominatio sufficit, multi damnandi sunt innocentes, quia sæpe falso in quoquam crimina nominantur. Dicendo </span><span class="fk">nominatur, </span><span class="ft"> ostendit satis non temere, et quolibet modo, sed per judicium auferendos esse malos ab Ecclesiæ conjunctione, aut si per judicium auferri non possunt, tollerentur potius, ne perverse malos evitando quisque ab Ecclesia discedens, eos quos fugere videtur mittat ad gehennam.</span></p>
  </aside>

  <aside id="FN64">
    <p class="f"><a class="notebackref" href="#C16_1"><span class="notemark">*</span> 6:1</a> <span class="fk">Audet aliquis. </span><span class="ft"> Occasione hujusmodi judicii incipit agere de judiciis, in quibus multis modis peccabant Corinthii, velut, quod contemptis fidelibus infideles judices adibant, vel stultos judices constituebant, et litigabant, et fraudabant, et alia hujusmodi faciebant.</span></p>
  </aside>

  <aside id="FN65">
    <p class="f"><a class="notebackref" href="#C16_2"><span class="notemark">†</span> 6:2</a> <span class="fk">Quoniam. </span><span class="ft"> Quia exemplo fidei illorum, perfidia hujusmodi damnabitur.</span></p>
  </aside>

  <aside id="FN66">
    <p class="f"><a class="notebackref" href="#C16_4"><span class="notemark">‡</span> 6:4</a> <span class="fk">Sæcularia igitur judicia. </span><span class="ft"> Quia dixerat Apostolus eos posse de his minimis judicare, determinat, qui ad hujusmodi negotia definienda sint constituendi, scilicet, contemptibiles qui sunt in Ecclesia. Majores enim spiritualibus intendere debent. AUG., lib. de opere Monac. c. 20. Sapientes igitur qui in locis consistebant fideles, etc., usque ad vel interveniendo præcidendis.</span></p>
  </aside>

  <aside id="FN67">
    <p class="f"><a class="notebackref" href="#C16_5"><span class="notemark">§</span> 6:5</a> <span class="fk">Ad verecundiam. </span><span class="ft"> Terrenas causas examinent qui exteriorum rerum sapientiam perceperunt. Qui autem spiritualibus donis dotati sunt, terrenis non debent negotiis implicari; ut dum non coguntur inferiora bona disponere, valeant bonis superioribus deservire. Cavendum est tamen, ut hi qui donis spiritualibus emicant, nequaquam proximorum infirmantium negotia funditus deserant, sed vel aliis quibus dignum est tractanda committant, vel per se gerant.</span></p>
  </aside>

  <aside id="FN68">
    <p class="f"><a class="notebackref" href="#C16_8"><span class="notemark">**</span> 6:8</a> <span class="fk">Fratribus. </span><span class="ft"> Quos juvare deberetis, et sic regnum perditis, et pejus, quia scientes.</span></p>
  </aside>

  <aside id="FN69">
    <p class="f"><a class="notebackref" href="#C16_9"><span class="notemark">††</span> 6:9</a> <span class="fk">An nescitis. </span><span class="ft"> Nota quod toties repetit, </span><span class="fk">Nescitis; </span><span class="ft"> quasi: Me sequendo, hoc scire deberetis; sed sequentes pseudo, stulti facti estis.</span></p>
  </aside>

  <aside id="FN70">
    <p class="f"><a class="notebackref" href="#C16_11"><span class="notemark">‡‡</span> 6:11</a> <span class="fk">Sed sanctificati estis. </span><span class="ft"> Nota </span><span class="fk">sed, </span><span class="ft"> repetitam conjunctionem, non parvum pondus dare sententiæ.</span></p>
  </aside>

  <aside id="FN71">
    <p class="f"><a class="notebackref" href="#C16_12"><span class="notemark">§§</span> 6:12</a> <span class="fk">Omnia mihi licent. </span><span class="ft"> Quia dixit potius ferendum esse, quam causas male agere, ne quis putet sua nullo modo esse repetenda, supponit: Omnia mea mihi licet repetere, sed tamen non repetam, quia non omnia expediunt ad cursum meum, sed impediunt. Item per aliam causam idem ostendit. Quasi: Licita sunt, sed non repetam, quia cum sim liber, nolo redigi suo potestate judicis: vel, nolo esse sub dominio alicujus rei, ut causa ejus fratrem offendam.</span></p>
  </aside>

  <aside id="FN72">
    <p class="f"><a class="notebackref" href="#C16_13"><span class="notemark">***</span> 6:13</a> <span class="fk">Esca ventri. </span><span class="ft"> Propter hæc non sunt repetenda, tamen esca debetur ventri. Per hæc nota necessaria naturæ, et ideo licet repeti. Sed non multum pro his laborandum, quia destruentur, et ideo licet de his fieri judicium vel prætermitti.</span></p>
  </aside>

  <aside id="FN73">
    <p class="f"><a class="notebackref" href="#C16_15"><span class="notemark">†††</span> 6:15</a> <span class="fk">Corpora. </span><span class="ft"> Non potest non esse sanctum corpus, quo sanctificatus utitur Spiritus. </span><span class="fk">Membra sunt, </span><span class="ft"> etc. Sicut membra omnia quæ una eademque anima reguntur, unum corpus sunt, ita omnes qui eodem Spiritu sancto vivificantur, unum in Christo corpus efficiuntur. </span><span class="fk">Christi. </span><span class="ft"> Quia corpus accepit, et corporum caput est.</span></p>
  </aside>

  <aside id="FN74">
    <p class="f"><a class="notebackref" href="#C16_16"><span class="notemark">‡‡‡</span> 6:16</a> <span class="fk">Unum corpus. </span><span class="ft"> Tradunt physici, quod adeo uniuntur, quod si sanguis eorum commisceretur, omnino conjungeretur.</span></p>
  </aside>

  <aside id="FN75">
    <p class="f"><a class="notebackref" href="#C16_17"><span class="notemark">§§§</span> 6:17</a> <span class="fk">Qui autem adhæret, </span><span class="ft"> etc. Non substantiæ identitate sed participatione, cum ei sic adhæret hic per fidem accedens, ut sit particeps beatitudinis ejus, quod tunc plene erit, cum satiabitur desiderium ejus in bonis immutabilibus, scilicet in ipsa Trinitate Domino suo cujus est imago.</span></p>
  </aside>

  <aside id="FN76">
    <p class="f"><a class="notebackref" href="#C16_18"><span class="notemark">*</span> 6:18</a> <span class="fk">Fugite fornicationem. </span><span class="ft"> Cum aliis vitiis potest exspectari conflictus, sed hanc fugite, ne approximetis, quia non aliter potest melius vinci. </span><span class="fk">Omne enim peccatum. </span><span class="ft"> Nullum peccatum intantum dehonestat et coinquinat corpus, ut illud. </span><span class="fk">Qui autem fornicatur. </span><span class="ft"> Non dicitur propter quantitatem fornicationis, quod ipsa sola sit in corpore, et alia extra corpus. Plura enim adeo magna, ut fornicatio, vel majora. Sed propter qualitatem, quia turpius coinquinat corpus quam alia peccata.</span></p>
  </aside>

  <aside id="FN77">
    <p class="f"><a class="notebackref" href="#C16_19"><span class="notemark">†</span> 6:19</a> <span class="fk">Templum. </span><span class="ft"> Ex hoc patet quod Spiritus sanctus est Deus; si enim non esset Deus, templum utique nosipsos non haberet. Non solum autem Spiritus sanctus, sed etiam Pater et Filius templum nos habent. Templum ergo Dei, hoc est totius Trinitatis, sancta Ecclesia est.</span></p>
  </aside>

  <aside id="FN78">
    <p class="f"><a class="notebackref" href="#C16_20"><span class="notemark">‡</span> 6:20</a> <span class="fk">Et portate Deum. </span><span class="ft"> Portare Deum est imaginem Dei in rebus bene gestis ostendere. </span><span class="fk">In corpore. </span><span class="ft"> Si non parcis tibi propter te, parce vel propter Deum qui te sibi fecit domum. Quam si evertis, peccas in Deum, quod grave est genus peccati; aliud vero genus est peccare in hominem.</span></p>
  </aside>

  <aside id="FN79">
    <p class="f"><a class="notebackref" href="#C17_1"><span class="notemark">*</span> 7:1</a> <span class="fk">De quibus. </span><span class="ft"> Occasione fornicationis quam prohibet, continuat de nuptiis, unde illi quæsierant. Et agit tripliciter, secundum consilium, secundum indulgentiam, secundum præceptum.</span></p>
  </aside>

  <aside id="FN80">
    <p class="f"><a class="notebackref" href="#C17_6"><span class="notemark">†</span> 7:6</a> <span class="fk">Hoc autem, </span><span class="ft"> etc</span></p>
  </aside>

  <aside id="FN81">
    <p class="f"><a class="notebackref" href="#C17_7"><span class="notemark">‡</span> 7:7</a> <span class="fk">Unusquisque, </span><span class="ft"> etc. Non debet quis constringi, ne prohibitus a licitis admittat illicita, sed ipse quid sequatur eligat, attamen in hoc propensiorem esse melius est.</span></p>
  </aside>

  <aside id="FN82">
    <p class="f"><a class="notebackref" href="#C17_9"><span class="notemark">§</span> 7:9</a> <span class="fk">Uri, </span><span class="ft"> est desideriis agi vel vinci. Non ergo ideo dicit </span><span class="fk">melius, </span><span class="ft"> quasi bonum sit uri et nubere melius, sed consuetudinem locutionis est secutus.</span></p>
  </aside>

  <aside id="FN83">
    <p class="f"><a class="notebackref" href="#C17_11"><span class="notemark">**</span> 7:11</a> <span class="fk">Quod si discesserit. </span><span class="ft"> Aliud est discedere, aliud ex communi consensu continere. Illud enim malum est, hoc bonum. AMBR.. Ideo non subdit de viro sicut de muliere, quia licet viro aliam ducere, quia inferior non omnino hac lege utitur, quia potior quod a falsariis dicitur esse appositum. </span><span class="fk">Et vir uxorem. </span><span class="ft"> Non debet vir dimittere uxorem, quia faceret eam mœchari. Quod si illa est adultera non facit, sed adulteram dimittit. Causa quam Christus excepit hic tacetur, quia notissima est, scilicet fornicationis.</span></p>
  </aside>

  <aside id="FN84">
    <p class="f"><a class="notebackref" href="#C17_12"><span class="notemark">††</span> 7:12</a> <span class="fk">Nam cæteris. </span><span class="ft"> Ubi uterque fidelis hoc præceptum Domini dedit Apostolus. Nam cæteris ubi non est uterque fidelis (quod in initio Ecclesiæ contigit, cum Evangelium prædicari cœpit), ego dico, etc. </span><span class="fk">Si quis frater, </span><span class="ft"> etc. Idololatria et quælibet noxia superstitio fornicatio est, et Dominus causa fornicationis quidem permisit uxorem dimitti, sed non jussit, et sic dedit locum Apostolo monendi, ut qui voluerit, non dimittat infidelem, quo forsan possit fieri fidelis.</span></p>
  </aside>

  <aside id="FN85">
    <p class="f"><a class="notebackref" href="#C17_14"><span class="notemark">‡‡</span> 7:14</a> <span class="fk">Sanctificatus est. </span><span class="ft"> Quia hoc sæpe contingit quod alter per alterum ad fidem convertitur. Vel mundus est vir infidelis quantum ad fidelem mulierem, et nullam ex ejus conjunctione immunditiam patitur mulier fidelis. </span><span class="fk">Alioquin. </span><span class="ft"> Si dimittitis, invicem nolentes cohabitare et aliis vos copulatis, adulteri estis, et filii vestri spurii, et ideo immundi; nunc, sancti, quia de licitis conjugiis nati, et sub Creatoris veneratione nati.</span></p>
  </aside>

  <aside id="FN86">
    <p class="f"><a class="notebackref" href="#C17_15"><span class="notemark">§§</span> 7:15</a> <span class="fk">Non enim. </span><span class="ft"> Non est tantum conjugium quod sine Dei devotione est: et ideo non est peccatum ei qui dimittit propter Deum si alii se copulavit. Si vero ambo crediderint, per cognitionem Dei confirmatur conjugium. </span><span class="fk">In pace. </span><span class="ft"> Non oportet litigare cum discedente, quia odio Dei discedit.</span></p>
  </aside>

  <aside id="FN87">
    <p class="f"><a class="notebackref" href="#C17_16"><span class="notemark">***</span> 7:16</a> <span class="fk">Unde enim. </span><span class="ft"> Hortatus est supra per ea quæ evenerunt, nunc quia eadem fieri possunt, ad idem hortatur. Hæc autem non lege jubente, sed libera charitate fiunt.</span></p>
  </aside>

  <aside id="FN88">
    <p class="f"><a class="notebackref" href="#C17_17"><span class="notemark">†††</span> 7:17</a> <span class="fk">Divisit Dominus. </span><span class="ft"> Cuique Deus dedit quando salvetur, id est, scit quando credet, et sustinet donec credat, sic et tu exspecta.</span></p>
  </aside>

  <aside id="FN89">
    <p class="f"><a class="notebackref" href="#C17_18"><span class="notemark">‡‡‡</span> 7:18</a> <span class="fk">Circumcisus aliquis. </span><span class="ft"> Nusquam aufert Apostolus consuetudinem, quæ servata non impedit salutem, monens ne in talibus spes salutis ponatur, cum tantum pro offensione infirmorum serventur. Unde dicit nihil ea esse, subdens: </span><span class="fk">Circumcisio nihil est. </span></p>
  </aside>

  <aside id="FN90">
    <p class="f"><a class="notebackref" href="#C17_20"><span class="notemark">§§§</span> 7:20</a> <span class="fk">Unusquisque in ea. </span><span class="ft"> Hoc ad eas conditiones vel vitæ consuetudines respicit, quæ nihil obsunt fidei bonisque moribus. Sicut enim conjux, sic et latro ad Christi fidem vocatur. Sed ille in conjugio, non a conjugio. Iste vero non in latrocinio, sed a latrocinio. Non enim necesse est, ut conjuges desinant esse conjuges propter fidem Christi, sicut necesse est ut latrones desinant esse latrones.</span></p>
  </aside>

  <aside id="FN91">
    <p class="f"><a class="notebackref" href="#C17_21"><span class="notemark">*</span> 7:21</a> <span class="fk">Servus, </span><span class="ft"> etc. Supra posuit unum exemplum de ritu vivendi, hic aliud de conditione officii. </span><span class="fk">Magis utere. </span><span class="ft"> Quia quanto quis propter Deum despectior est in hoc sæculo, tanto magis exaltabitur in futuro.</span></p>
  </aside>

  <aside id="FN92">
    <p class="f"><a class="notebackref" href="#C17_22"><span class="notemark">†</span> 7:22</a> <span class="fk">Libertus. </span><span class="ft"> Quia ereptus a peccatis, quæ servos faciunt. Ergo nec servus conditione despiciatur, nec liber ereptus elatus servo se præponat.</span></p>
  </aside>

  <aside id="FN93">
    <p class="f"><a class="notebackref" href="#C17_23"><span class="notemark">‡</span> 7:23</a> <span class="fk">Empti estis. </span><span class="ft"> Reddite vicem, ut vos servi sitis Christi, non hominum. Hi sunt servi hominum, qui humanis se subjiciunt superstitionibus. </span><span class="fk">Servi hominum. </span><span class="ft"> Quod contingit vobis si dicatis: </span><span class="fk">Ego sum Pauli, ego Apollo, </span><span class="ft"> etc.</span></p>
  </aside>

  <aside id="FN94">
    <p class="f"><a class="notebackref" href="#C17_25"><span class="notemark">§</span> 7:25</a> <span class="fk">De virginibus. </span><span class="ft"> Causa illius fornicatoris, de omni fornicatione vitanda docet.</span></p>
  </aside>

  <aside id="FN95">
    <p class="f"><a class="notebackref" href="#C17_26"><span class="notemark">**</span> 7:26</a> <span class="fk">Necessitatem</span><span class="ft"> dicit penuriam sæculi quam sæpe patiuntur conjugati. Infirmis infirmam rationem prætendit. Posset enim digniorem reddidisse virginitatis rationem, ejus munus amplius commendando. Supergreditur enim virginitas conditionem humanæ naturæ, per quam homines angelis assimilantur. Major tamen victoria virginum est quam angelorum. Angeli enim sine carne vivunt, virgines vero in carne triumphant.</span></p>
  </aside>

  <aside id="FN96">
    <p class="f"><a class="notebackref" href="#C17_29"><span class="notemark">††</span> 7:29</a> <span class="fk">Hoc itaque dico. </span><span class="ft"> Hic ad temperantiam monet, quasi diceret: Quando conjungemini, ut id sine peccato possit fieri; hoc consilium do vobis, ut qui habent </span><span class="fk">Tanquam non habentes sint. </span><span class="ft"> Hoc facit qui habens uxorem, reddit et non exigit debitum; qui propter infirmitatem propriam ducit uxorem, plangens potius quia sine uxore esse non potuit, quam gaudens quia duxit, et maxime quia pari consensu continentiam servant. Beatiora sane conjugia indicanda sunt, quæ sive filiis procreatis, sive prole contempta continentiam pari consensu servare potuerunt.</span></p>
  </aside>

  <aside id="FN97">
    <p class="f"><a class="notebackref" href="#C17_34"><span class="notemark">‡‡</span> 7:34</a> <span class="fk">Cogitat, </span><span class="ft"> etc. Hæc enim de damnatione non timens et de salute secura, cogitat tantum quæ Domini sunt. </span><span class="fk">Ut sit sancta, </span><span class="ft"> etc. Hoc et nupta, sed amplius innupta, quæ libera a necessitatibus mundanis, quibus astricta est nupta, intensius vacat cœlestibus præceptis.</span></p>
  </aside>

  <aside id="FN98">
    <p class="f"><a class="notebackref" href="#C17_35"><span class="notemark">§§</span> 7:35</a> <span class="fk">Non ut laqueum. </span><span class="ft"> Sed ad id tendens dico, quod honestum est, ut homo sit castus corpore et animo, non quod turpe sit conjugium, sed quod hoc honestius et facilitatem habeat Deum orandi.</span></p>
  </aside>

  <aside id="FN99">
    <p class="f"><a class="notebackref" href="#C17_36"><span class="notemark">***</span> 7:36</a> <span class="fk">Si quis autem, </span><span class="ft"> etc. Sicut de virginibus determinavit, sic de custodibus determinat.</span></p>
  </aside>

  <aside id="FN100">
    <p class="f"><a class="notebackref" href="#C17_38"><span class="notemark">†††</span> 7:38</a> <span class="fk">Melius facit. </span><span class="ft"> Quia apud Deum, meritum illi collocat, et a sæculi sollicitudine liberat illam. Et ideo recte ait: Melius est enim quod licet et expedit, quam quod licet et non expedit.</span></p>
  </aside>

  <aside id="FN101">
    <p class="f"><a class="notebackref" href="#C17_39"><span class="notemark">‡‡‡</span> 7:39</a> <span class="fk">Mulier alligata. </span><span class="ft"> Dixerat mulierem causa fornicationis a viro recedentem manere innuptam, aut viro suo reconciliari, et non dixerat, an maneret toto tempore vitæ suæ, an tempore viri; hoc ergo determinat. Itaque virgo semper potest nubere cui vult, sed mulier, id est conjugata, etiam causa fornicationis dimissa, et separata a viro, vivente viro alligata est legi, etc. </span><span class="fk">Quod si dormierit. </span><span class="ft"> Non dicit, primus, vel secundus, vel quotus, nec enim nobis diffiniendum quod non diffinit Apostolus: unde nec ullas debeo damnare nuptias, nec eis verecundiam numerositas inferre. Dominus autem septemviram non damnat, nec dicit in resurrectione non posse esse. Sed tantum: </span><span class="fk">neque nubent, neque nubentur. </span><span class="ft"> Unde nec contra humanæ verecundiæ sensum audeo dicere, ut quoties voluerint, nubant, nec ex corde meo quaslibet nuptias condemnare. Quod dicitur univiræ, hoc omni viduæ.</span></p>
  </aside>

  <aside id="FN102">
    <p class="f"><a class="notebackref" href="#C17_40"><span class="notemark">§§§</span> 7:40</a> <span class="fk">Beatior, </span><span class="ft"> etc. Satis ostendit beatam esse etiam post mortem viri iterum nubentem fidelem, sed beatiorem non nubentem. </span><span class="fk">Puto autem. </span><span class="ft"> Non dubitat Apostolus, sed contemptores increpat, ut et Dominus dicens: </span><span class="fk">Si me sciretis, forsitan et Patrem meum sciretis: </span><span class="ft"> Vel, </span><span class="fk">Putas inveniet fidem in terra? </span><span class="ft"> verbo dubitationis infidelitatem arguit.</span></p>
  </aside>

  <aside id="FN103">
    <p class="f"><a class="notebackref" href="#C18_1"><span class="notemark">*</span> 8:1</a> <span class="fk">De his. </span><span class="ft"> Quasi dicat: scitis æque ac ego, quod licet ea comedere; quia omnes scientiam habemus. Hoc de his dicit qui habentes scientiam cum offendiculo edebant. Quos primum arguit, nec sufficienter scire dicit. Alii autem ignari sub veneratione idoli comedebant. </span><span class="fk">Scientia inflat. </span><span class="ft"> Per se inutilis est scientia, cum charitate utilis. Per se inflat in superbiam, ut dæmones qui Græco nomine a scientia sic sunt nominati. Propter elationem scientiæ reprimendam datus est Paulo stimulus. Melius est scire infirmitatem nostram, quam naturas rerum; hanc scientiam qui apponit, apponit dolorem peregrinationis ex desiderio patriæ.</span></p>
  </aside>

  <aside id="FN104">
    <p class="f"><a class="notebackref" href="#C18_3"><span class="notemark">†</span> 8:3</a> <span class="fk">Si quis autem diligit Deum. </span><span class="ft"> Hic diligit Deum, qui charitatis causa scientiam mitigat, ut prosit fratri pro quo Christus mortuus est.</span></p>
  </aside>

  <aside id="FN105">
    <p class="f"><a class="notebackref" href="#C18_4"><span class="notemark">‡</span> 8:4</a> <span class="fk">De escis. </span><span class="ft"> Vituperata scientia eorum, tandem aperit quæ est ea vera. </span><span class="fk">Idolum nihil est in mundo. </span><span class="ft"> Id est, inter creaturas mundi. Materiam enim Deus formavit, sed stultitia hominum formam dedit. Quæcunque enim sunt in creaturis, facta sunt per Verbum. Sed forma hominis in idolo non est facta per Verbum, sicut nec peccatum per Verbum. Sed est nihil, et nihil fiunt homines cum peccant. </span><span class="fk">Nisi unus. </span><span class="ft"> Hoc dicit ne putetur Deus esse in idolo.</span></p>
  </aside>

  <aside id="FN106">
    <p class="f"><a class="notebackref" href="#C18_5"><span class="notemark">§</span> 8:5</a> <span class="fk">Si quidem sunt dii multi. </span><span class="ft"> Id est gentibus plures: quos terret Deus noster, id est dæmones qui volentes videri dii sibi exigunt quæ vero Deo debentur, aras, sacrificia, et alia. Noster vero homines deos facit.</span></p>
  </aside>

  <aside id="FN107">
    <p class="f"><a class="notebackref" href="#C18_6"><span class="notemark">**</span> 8:6</a> <span class="fk">Deus. </span><span class="ft"> Tribus modis Deus dicitur. Substantive dicitur Deus, Trinitas. Adoptive, sancti qui per adoptionis gratiam dii sunt. Nuncupative, dæmones et idola. </span><span class="fk">Ex quo. </span><span class="ft"> Omnia a Patre, sed per Filium creata sunt. Nec alia per Filium, alia per Patrem, sed eadem: alioquin jam non omnia per Patrem, nec omnia per Filium; si autem omnia per Patrem, et omnia per Filium; ergo eadem per Patrem quæ et per Filium facta sunt; æqualis est ergo Patri Filius, et inseparabilis operatio utriusque. </span><span class="fk">Et unus. </span><span class="ft"> De Christo pro humanitate subdit, sed de Spiritu sancto non oportuit.</span></p>
  </aside>

  <aside id="FN108">
    <p class="f"><a class="notebackref" href="#C18_7"><span class="notemark">††</span> 8:7</a> <span class="fk">Polluitur. </span><span class="ft"> Per illos scilicet qui habent scientiam unius Dei, sed non cum charitate, per quos in hunc errorem infirmi inducebantur, quorum non cibus polluitur, sed conscientia.</span></p>
  </aside>

  <aside id="FN109">
    <p class="f"><a class="notebackref" href="#C18_12"><span class="notemark">‡‡</span> 8:12</a> <span class="fk">In Christum. </span><span class="ft"> In Christum peccare, est Christum negare.</span></p>
  </aside>

  <aside id="FN110">
    <p class="f"><a class="notebackref" href="#C19_1"><span class="notemark">*</span> 9:1</a> <span class="fk">Non sum liber. </span><span class="ft"> Incipit se proponere in exemplum, ut sicut ipse abstinet a licitis pro scandalo fratrum, ita et illi. Quasi diceret: Abstinete ab hoc licito, quia ego habeo libertatem accipiendi stipendia, et tamen non accipio. Etsi sic inductum sit, intendit tamen se comprobare apostolum, quia occasione pseudoapostolorum minus de eo senserunt Corinthii.</span></p>
  </aside>

  <aside id="FN111">
    <p class="f"><a class="notebackref" href="#C19_4"><span class="notemark">†</span> 9:4</a> <span class="fk">Nunquid, </span><span class="ft"> etc. BEDA. Permisit enim Dominus, non jussit, etc., usque ad potestas igitur est, non jussio Domini, accipere sumptus. </span><span class="fk">Sororem mulierem. </span><span class="ft"> Dominus in comitatu suo mulieres habuit ne viderentur alienæ a salute, quæ et ministrabant ei; sic et apostoli.</span></p>
  </aside>

  <aside id="FN112">
    <p class="f"><a class="notebackref" href="#C19_6"><span class="notemark">‡</span> 9:6</a> <span class="fk">Operandi. </span><span class="ft"> Verbum operandi, honestius quam accipiendi.</span></p>
  </aside>

  <aside id="FN113">
    <p class="f"><a class="notebackref" href="#C19_7"><span class="notemark">§</span> 9:7</a> <span class="fk">Quis militat. </span><span class="ft"> Ne, quia abstinet, coapostolos reprehendisse videretur, addit: </span><span class="fk">Quis militat. </span><span class="ft"> CHRYS. </span><span class="fk">Quis plantat vineam, et de fructu ejus non edit? </span><span class="ft"> Per illud pericula; hoc autem laborem et miseriam multam et curam ostendit, et tertium item addit exemplum his verbis. </span><span class="fk">Quis pascit, </span><span class="ft"> etc. ID. Multam diligentiam, et magistro debitam erga subditos ostendit. Quod ex his apparet: Etenim milites, et agricolæ, et pastores erant apostoli, non bellorum, neque terræ, neque brutorum animantium, sed ratione præditarum animarum, et ejus exercitus qui adversus dæmones armatur. </span><span class="fk">Et de lacte. </span><span class="ft"> Lac gregis dicitur quidquid a plebe præpositis datur.</span></p>
  </aside>

  <aside id="FN114">
    <p class="f"><a class="notebackref" href="#C19_8"><span class="notemark">**</span> 9:8</a> <span class="fk">Nunquid, </span><span class="ft"> etc., ID. Hoc est: Nunquid ego humanis duntaxat exemplis rem meam confirmo? an et lex hæc non dicit?</span></p>
  </aside>

  <aside id="FN115">
    <p class="f"><a class="notebackref" href="#C19_9"><span class="notemark">††</span> 9:9</a> <span class="fk">Nunquid de bobus. </span><span class="ft"> Curæ quidem sunt; verum non ita, ut de iis legem instituat.</span></p>
  </aside>

  <aside id="FN116">
    <p class="f"><a class="notebackref" href="#C19_12"><span class="notemark">‡‡</span> 9:12</a> <span class="fk">Ne quod offendiculum. </span><span class="ft"> Id est, ne dicatur de nobis, quod causa quæstus et lucri temporalis potius prædicemus Evangelium, quam causa salutis animarum et remunerationis æternæ, habeaturque Evangelium venale.</span></p>
  </aside>

  <aside id="FN117">
    <p class="f"><a class="notebackref" href="#C19_13"><span class="notemark">§§</span> 9:13</a> <span class="fk">Nescitis. </span><span class="ft"> Redit rursus ad illud quod incœperat, ostendens quia sibi liceat, et tamen non faciat. Naturalis etiam ratio hoc habet, ut quis inde vivat ubi laborat.</span></p>
  </aside>

  <aside id="FN118">
    <p class="f"><a class="notebackref" href="#C19_15"><span class="notemark">***</span> 9:15</a> <span class="fk">Ego autem. </span><span class="ft"> Abstinet Apostolus a sumptibus, ne sit forma pseudoapostolis rapacibus. </span><span class="fk">Bonum est, </span><span class="ft"> etc. Quisquis enim eo quod sibi debetur uti non vult, amplius impendit Ecclesiæ. Maximam ergo habebat gloriam Apostolus apud Deum, non exigendo stipendium ab infirmis, vel de suis laboribus transigendo quotidianum victum. </span><span class="fk">Gloriam. </span><span class="ft"> Quam habeo apud Deum infirmis compatiens.</span></p>
  </aside>

  <aside id="FN119">
    <p class="f"><a class="notebackref" href="#C19_16"><span class="notemark">†††</span> 9:16</a> <span class="fk">Nam et si, </span><span class="ft"> etc. Pro mercede: Vel, si ita evangelizavero, </span><span class="fk">non est mihi gloria; </span><span class="ft"> quia tunc esset pro necessitate, quia </span><span class="fk">væ, </span><span class="ft"> id est, penuria esset sicut pseudoapostolis. </span><span class="fk">Necessitas, </span><span class="ft"> hujus vitæ sustentandæ. </span><span class="fk">Væ. </span><span class="ft"> Quia unde vivam non habeo.</span></p>
  </aside>

  <aside id="FN120">
    <p class="f"><a class="notebackref" href="#C19_17"><span class="notemark">‡‡‡</span> 9:17</a> <span class="fk">Si enim volens. </span><span class="ft"> Quia ex voluntate est merces. Videamus quomodo, scilicet si ita ex dilectione facio, ut potius patiar penuriam quam abutar potestate. </span><span class="fk">Si autem invitus. </span><span class="ft"> Ut quod necessitate cogar, aliis prodero, at non mihi. </span><span class="fk">Dispensatio mihi. </span><span class="ft"> Hic dispensatio talis intelligitur, ut quasi servus alienum censum dispenset, unde ipse nihil capiat præter cibaria. Alibi dispensator dicitur qui ut filius ministrat Evangelium cohæredibus. Non debemus ideo evangelizare, ut manducemus, sed ideo manducare, ut evangelizemus; ut cibus non sit bonum quod appetitur, sed necessarium quod adjicitur.</span></p>
  </aside>

  <aside id="FN121">
    <p class="f"><a class="notebackref" href="#C19_19"><span class="notemark">§§§</span> 9:19</a> <span class="fk">Ex omnibus. </span><span class="ft"> Negotiis hominum, nihil ab eis accipiendo; </span><span class="fk">Omnium, </span><span class="ft"> subaudi hominum, </span><span class="fk">me servum feci, </span><span class="ft"> supportando omnes, veluti bonus procurator supportat infirmos, maxime vos, o Corinthii, per meam patientiam. Feci autem hoc non calliditatis astutia, sed compatientis affectu, </span><span class="fk">ut plures lucrifacerem Christo. </span></p>
  </aside>

  <aside id="FN122">
    <p class="f"><a class="notebackref" href="#C19_20"><span class="notemark">*</span> 9:20</a> <span class="fk">Tanquam Judæus. </span><span class="ft"> HIER. Non vere Judæus, sicut nec vere gentilis, quibus in cibis, etc., usque ad quomodo sibi serviri velit, si ægrotaret.</span></p>
  </aside>

  <aside id="FN123">
    <p class="f"><a class="notebackref" href="#C19_21"><span class="notemark">†</span> 9:21</a> <span class="fk">His qui sub lege, </span><span class="ft"> etc. Samaritanis qui libros Moysi recipiunt, quibus non coutuntur Judæi. Sunt autem ex origine Persarum, quos sublato Isræl posuit rex Assyriorum vel Persarum ad incolenda loca Samariæ.</span></p>
  </aside>

  <aside id="FN124">
    <p class="f"><a class="notebackref" href="#C19_22"><span class="notemark">‡</span> 9:22</a> <span class="fk">Omnibus omnia. </span><span class="ft"> Omnibus cessit, non tamen religionem excessit.</span></p>
  </aside>

  <aside id="FN125">
    <p class="f"><a class="notebackref" href="#C19_24"><span class="notemark">§</span> 9:24</a> <span class="fk">Nescitis, </span><span class="ft"> etc. Ostendit quanta sit utilitas legis nostræ, in qua non uni, sed omnibus promissa est palma; et qui prior venit, exspectat ut coronetur cum posteriori. </span><span class="fk">Bravium. </span><span class="ft"> Est præmium cursus.</span></p>
  </aside>

  <aside id="FN126">
    <p class="f"><a class="notebackref" href="#C19_25"><span class="notemark">**</span> 9:25</a> <span class="fk">Omnis enim, </span><span class="ft"> etc. De rebus non laudandis trahuntur multæ similitudines, ut in Evangelio de iniquo judice, qui viduam nolebat audire, et pigro qui non ex amicitia, sed ex tædio panes commodabat; ita hic non commendantur agonistica et ludicra.</span></p>
  </aside>

  <aside id="FN127">
    <p class="f"><a class="notebackref" href="#C19_26"><span class="notemark">††</span> 9:26</a> <span class="fk">Non quasi. </span><span class="ft"> In incertum currit qui talia facit, ut ex quibusdam sperare, ex aliis desperare possit.</span></p>
  </aside>

  <aside id="FN128">
    <p class="f"><a class="notebackref" href="#C19_27"><span class="notemark">‡‡</span> 9:27</a> <span class="fk">Castigo corpus meum. </span><span class="ft"> Apostolus suo timore nos terruit. Quid enim faciet agnus, ubi aries tremit? </span><span class="fk">Ne forte, </span><span class="ft"> etc. Quod cito contingere posset; tunc aliis magis cavendum, ne offendendo sint reprobi.</span></p>
  </aside>

  <aside id="FN129">
    <p class="f"><a class="notebackref" href="#C110_1"><span class="notemark">*</span> 10:1</a> <span class="fk">Nolo enim. </span><span class="ft"> Volenti comprehendere sic est agendum; non enim baptisma et sacramenta sufficiunt, ut quidam putant; sicut nec Judæis beneficia Dei valuerunt, cum post peccarent. </span><span class="fk">Quoniam patres. </span><span class="ft"> Exemplo Judæorum, qui negligentia sua offenderunt, sollicitos facit. </span><span class="fk">Sub nube. </span><span class="ft"> Quia omnia in figura nostri illis contingebant.</span></p>
  </aside>

  <aside id="FN130">
    <p class="f"><a class="notebackref" href="#C110_2"><span class="notemark">†</span> 10:2</a> <span class="fk">In Moyse baptizati. </span><span class="ft"> In ducatu Moysi purgati per visa signa illa. Vel, signum baptismi acceperunt, quod credentibus idem valuit. </span><span class="fk">Baptizati sunt, </span><span class="ft"> quia a morte liberati et per eam mundati ab ignorantia Dei, quæ premebat omnes gentes, et præparati ad accipiendam legem. Vel baptizati dicuntur, quia gerebant formam nostri sacramenti. Moyses Christum, nubes Spiritum sanctum, mare baptismum significat.</span></p>
  </aside>

  <aside id="FN131">
    <p class="f"><a class="notebackref" href="#C110_3"><span class="notemark">‡</span> 10:3</a> <span class="fk">Eamdem escam. </span><span class="ft"> Id est fide: diversa in tempore, diversa in specie. </span><span class="fk">Spiritalem. </span><span class="ft"> Id est, spirituale aliquid significantem. Cum dicit </span><span class="fk">spiritalem, </span><span class="ft"> ostendit spiritualiter intelligi in Christo et hoc de omnibus innuit, unum exponit: </span><span class="fk">Petra erat Christus. </span></p>
  </aside>

  <aside id="FN132">
    <p class="f"><a class="notebackref" href="#C110_4"><span class="notemark">§</span> 10:4</a> <span class="fk">Consequente eos petra. </span><span class="ft"> Id est, satisfaciente voluntati eorum, quia quoquo irent, aquæ inundantes secutæ sunt; sic Christus in deserto hujus mundi suos comitatur. Vel, </span><span class="fk">consequente, </span><span class="ft"> id est, secuturam veritatem significante. </span><span class="fk">Petra autem. </span><span class="ft"> Solet res, quæ significatur nomine rei quam significat nominari. </span><span class="fk">Petra. </span><span class="ft"> Id est Christus, sequebatur, quia ubi humanum deficiebat suffragium, aderat.</span></p>
  </aside>

  <aside id="FN133">
    <p class="f"><a class="notebackref" href="#C110_7"><span class="notemark">**</span> 10:7</a> <span class="fk">Neque idololatræ, </span><span class="ft"> etc. Illos tangit, qui in idolio epulabantur, putantes se immunes a crimine. </span><span class="fk">Sedit populus. </span><span class="ft"> Per commemorationem illorum notat ea quæ in Corinthiis sunt, ostendens quam graviter punita sint in Judæis. </span><span class="fk">Ludere. </span><span class="ft"> Id est adorare, quod ludo puerorum simile. Facilis namque ad lusum est pueritia. Quid autem lusui puerili tam simile est quam idola adorare?</span></p>
  </aside>

  <aside id="FN134">
    <p class="f"><a class="notebackref" href="#C110_9"><span class="notemark">††</span> 10:9</a> <span class="fk">Neque tentemus Christum. </span><span class="ft"> Nota Christum Deum quem tentaverunt Judæi, et ideo a serpentibus perierunt, donec serpens æneus erectus est, quem qui intuebantur, a morsibus sanabantur.</span></p>
  </aside>

  <aside id="FN135">
    <p class="f"><a class="notebackref" href="#C110_10"><span class="notemark">‡‡</span> 10:10</a> <span class="fk">In figura. </span><span class="ft"> Ecce ostendit cur signa illa jam non observantur, cum res manifesta sit ad correctionem nostram.</span></p>
  </aside>

  <aside id="FN136">
    <p class="f"><a class="notebackref" href="#C110_11"><span class="notemark">§§</span> 10:11</a> <span class="fk">Scripta sunt. </span><span class="ft"> Non propter nos tantum. Per hæc enim exempla ad correctiorem vitam provocamur, ut aut præmium, si obedientes fuerimus, aut propensiorem pœnam inobedientes mereamur. </span><span class="fk">Fines sæculorum. </span><span class="ft"> Quia in ultima ætate sumus, et tot exemplis priorum magis corrigi debemus. Vel fines sæculi devenerunt in nos, sæcularitas in nobis finitur; et ideo turpius si peccamus.</span></p>
  </aside>

  <aside id="FN137">
    <p class="f"><a class="notebackref" href="#C110_12"><span class="notemark">***</span> 10:12</a> <span class="fk">Videat ne cadat. </span><span class="ft"> Ut qui præsumentes de scientia, cum scandalo fratrum edebant idolothyta, et de pseudo gloriantes, judicabant apostolum cum ipsi essent rei.</span></p>
  </aside>

  <aside id="FN138">
    <p class="f"><a class="notebackref" href="#C110_13"><span class="notemark">†††</span> 10:13</a> <span class="fk">Tentatio vos, </span><span class="ft"> etc. Hortatur ut humana tentatio illos apprehendat, non alia. Humana enim tentatio est, ut in necessitate vel pressura non diffidat homo de Deo, auxilium humanum requirendo. Propter Christum ergo pati, humana tentatio est, per quam proficitur apud Deum. </span><span class="fk">Possitis sustinere. </span><span class="ft"> Quod fit per humilitatem. Humiles enim in omni tentatione custodit, ut illi non crepent in fornace, qui non habent ventum superbiæ.</span></p>
  </aside>

  <aside id="FN139">
    <p class="f"><a class="notebackref" href="#C110_14"><span class="notemark">‡‡‡</span> 10:14</a> <span class="fk">Propter quod, </span><span class="ft"> etc. Quia sola sacramenta non salvant, et quia qui cadit punitur, et quia auxilium Dei non deest, fugite ab idolorum cultu. Vel, ne comedant sapientes idolothyta cum offendiculo infirmorum, quibus idololatræ viderentur. Vel, ne ipsi infirmi idololatræ sint, et ut fugiatis loquor altum aliquid quasi prudentibus, et ideo diligenter dijudicate. Vel. modo loquor infirmis, ut supra prudentibus.</span></p>
  </aside>

  <aside id="FN140">
    <p class="f"><a class="notebackref" href="#C110_16"><span class="notemark">§§§</span> 10:16</a> <span class="fk">Calix benedictionis. </span><span class="ft"> Ideo fugiendum a cultura idolorum, quia ut comedens idolothytum unum est cum dæmone, sic per corpus Christi unum est cum Christo. </span><span class="fk">Panis quem frangimus. </span><span class="ft"> BEDA. Christus quando manducatur, vita manducatur. Sed quis audeat, etc., usque ad manebat apud Patrem integer, ut angelos pasceret.</span></p>
  </aside>

  <aside id="FN141">
    <p class="f"><a class="notebackref" href="#C110_17"><span class="notemark">*</span> 10:17</a> <span class="fk">Quoniam unus, </span><span class="ft"> etc. Unus panis unione fidei, spei et charitatis. Corpus est per subministrationem charitatis: quia unum sumus, et unum sentire debemus. Hæc autem dicit ut fides una unum habeat sensum et opus.</span></p>
  </aside>

  <aside id="FN142">
    <p class="f"><a class="notebackref" href="#C110_18"><span class="notemark">†</span> 10:18</a> <span class="fk">Videte. </span><span class="ft"> Similitudo est ad intelligendum quod supra dictum est. Ideo addidit, </span><span class="fk">secundum carnem, </span><span class="ft"> quia est Isræl secundum spiritum, qui veteres umbras jam non sequitur, sed eam consequentem (quæ illis umbris præcedentibus significata est) veritatem; et immolat Deo in corpore Christi sacrificium laudis, ex quo Deus deorum Dominus locutus est, et vocavit terram a solis ortu usque ad occasum.</span></p>
  </aside>

  <aside id="FN143">
    <p class="f"><a class="notebackref" href="#C110_19"><span class="notemark">‡</span> 10:19</a> <span class="fk">Quid ergo? </span><span class="ft"> Quia dixi, fugite a cultura idolorum, videor dicere, quod </span><span class="fk">idolis immolatum sit aliquid</span><span class="ft"> magnum, sed non hoc dico, sed potius dico, quod ea quæ gentes immolant, dæmoniis immolant: quia idolo diabolus colitur, qui pejor est idolo.</span></p>
  </aside>

  <aside id="FN144">
    <p class="f"><a class="notebackref" href="#C110_20"><span class="notemark">§</span> 10:20</a> <span class="fk">Socios fieri dæmoniorum. </span><span class="ft"> AUG., lib. II de Doctrin. Christ., c. 20, 21, etc. Ad hoc genus etiam pertinent consultationes et pacta, etc., usque ad mathematici, qui conantur actionum eventus prædicere, dicuntur.</span></p>
  </aside>

  <aside id="FN145">
    <p class="f"><a class="notebackref" href="#C110_22"><span class="notemark">**</span> 10:22</a> <span class="fk">An æmulamur Dominum. </span><span class="ft"> Videntur æmulari et invidere Domino, cujus regnum diminuerunt, qui cum scandalo fratrum comedunt.</span></p>
  </aside>

  <aside id="FN146">
    <p class="f"><a class="notebackref" href="#C110_23"><span class="notemark">††</span> 10:23</a> <span class="fk">Omnia mihi licent. </span><span class="ft"> Potestate liberi arbitrii et doctrina legis naturalis. Non quia omnia liceant etiam illicita, sed ecce ponamus licere omnia.</span></p>
  </aside>

  <aside id="FN147">
    <p class="f"><a class="notebackref" href="#C110_25"><span class="notemark">‡‡</span> 10:25</a> <span class="fk">Omne quod in macello. </span><span class="ft"> Quia licita sunt, et tamen non est utendum eis semper, determinat quomodo liceat edere vel non edere.</span></p>
  </aside>

  <aside id="FN148">
    <p class="f"><a class="notebackref" href="#C110_28"><span class="notemark">§§</span> 10:28</a> <span class="fk">Propter illum. </span><span class="ft"> Quia qui idolis servit, per hoc gloriabitur et confirmabitur in errore, et fratribus malum datur exemplum.</span></p>
  </aside>

  <aside id="FN149">
    <p class="f"><a class="notebackref" href="#C110_29"><span class="notemark">***</span> 10:29</a> <span class="fk">Ut quid enim. </span><span class="ft"> Quasi: Quid opus est, ut puter causa venerationis edere? Judicor enim non distare ab idololatra.</span></p>
  </aside>

  <aside id="FN150">
    <p class="f"><a class="notebackref" href="#C110_31"><span class="notemark">†††</span> 10:31</a> <span class="fk">Sive ergo manducatis. </span><span class="ft"> Non solum ergo vox tua sonet laudes Dei, sed etiam opera tua concordent cum voce tua. Cum enim voce cantaveris, silebis aliquando vita. Sed sic canta, ut nunquam sileas. Si enim ore clamas, et fraudem cogitas, siluisti a laude Dei, et quod gravius est, in blasphemiam perrexisti. Cum enim laudatur Deus de bono opere tuo, laudas Deum: et cum blasphematur Deus de malo opere tuo, blasphemas Deum. Si ergo quod manducas et bibis, ad refectionem corporis sumis, reparationemque membrorum, gratias agens ei qui tibi tribuit mortali et fragili ista supplementorum solatia, cibus tuus et potus laudat Deum. Si vero modum naturæ debitum immoderatione voracitatis excedas, et vinolentia te ingurgites, quantaslibet laudes Dei lingua tua sonet, vita blasphemat.</span></p>
  </aside>

  <aside id="FN151">
    <p class="f"><a class="notebackref" href="#C110_32"><span class="notemark">‡‡‡</span> 10:32</a> <span class="fk">Ecclesiæ Dei. </span><span class="ft"> Quantum ad infirmos quibus fiunt offendicula, dum eorum exemplo adhærent his quæ inimica sunt Deo.</span></p>
  </aside>

  <aside id="FN152">
    <p class="f"><a class="notebackref" href="#C110_33"><span class="notemark">§§§</span> 10:33</a> <span class="fk">Omnibus placeo. </span><span class="ft"> Qui hominibus propter veritatem placet, jam non ipse illis, sed veritas placet. Si propter seipsum placet homo, superbia est; hoc est quod alibi dixit: </span><span class="fk">Si hominibus placerem, servus Christi non essem</span><span class="ft"> Gal. 1.. Sed nunquid placebat persecutoribus suis? Placebat omni generi hominum, quod Christi congregabat Ecclesiam, sive jam intus positis, sive introducendis in eam.</span></p>
  </aside>

  <aside id="FN153">
    <p class="f"><a class="notebackref" href="#C111_1"><span class="notemark">*</span> 11:1</a> <span class="fk">Imitatores. </span><span class="ft"> Sunt gradus in Ecclesia majorum et minorum, ut illi exemplo præcedant, hi imitatione sequantur. Sed et qui præcedunt, si neminem sequuntur, errabunt: sequuntur ergo aliquem, id est Christum.</span></p>
  </aside>

  <aside id="FN154">
    <p class="f"><a class="notebackref" href="#C111_2"><span class="notemark">†</span> 11:2</a> <span class="fk">Laudo, </span><span class="ft"> etc. Incipit hic agere de velationibus in quibus arguit illos suas traditiones non servantes: quia illorum aliqui viri velato capite, et aliquæ mulieres non velato capite orabant, aut prophetabant. Unde et succenset eis Apostolus, quia cum esset eis Apostolus, immemores erant traditionum ejus, quasi. Etsi de aliis culpo, laudo tamen de hoc: ironia.</span></p>
  </aside>

  <aside id="FN155">
    <p class="f"><a class="notebackref" href="#C111_3"><span class="notemark">‡</span> 11:3</a> <span class="fk">Viri, </span><span class="ft"> etc. Potest nomine viri intelligi hic spiritus, non ille Spiritus sanctus qui cum Patre et Filio immutabilis manet, et dignis animis incommutabiliter datur; sed spiritus hominis, qui quasi animæ maritus, animalem affectionem tanquam conjugem regit. </span><span class="fk">Caput Christus est. </span><span class="ft"> Quia spiritus hominis regitur a sapientia Dei, quæ Christus est: in quo sicut in capite sunt omnes sensus spirituales, id est, plenitudo gratiarum, de qua accipit vir iste, et per hoc est vir caput mulieris, id est, rector animalitatis, quæ regitur a spiritu tanquam mulier a viro. </span><span class="fk">Orans. </span><span class="ft"> Quia in aliis ubi est, potest velare, sed nondum suo judici se offert et colloquitur, ubi conditionem suam necesse est profiteri.</span></p>
  </aside>

  <aside id="FN156">
    <p class="f"><a class="notebackref" href="#C111_7"><span class="notemark">§</span> 11:7</a> <span class="fk">Quoniam imago. </span><span class="ft"> Imago et similitudo pro se invicem accipiuntur, sed tamen in hoc proprie est similitudo animæ cum Deo, quod incircumscripta, quod ubique tota et simul. AUG., lib. XII de Trin. c. 7, 8, 9. Homo dicitur imago Dei, et ad imaginem: quia non æqualis, etc., usque ad ut male viventes bene loquendo turpitudinem suam contegant.</span></p>
  </aside>

  <aside id="FN157">
    <p class="f"><a class="notebackref" href="#C111_11"><span class="notemark">**</span> 11:11</a> <span class="fk">Verumtamen. </span><span class="ft"> Quamvis in prima conditione non sit vir de femina, sed converso: etiam in sequenti generatione non est hoc. </span><span class="fk">In Domino. </span><span class="ft"> Id est in operatione Domini, in qua alter sine altero non creatur.</span></p>
  </aside>

  <aside id="FN158">
    <p class="f"><a class="notebackref" href="#C111_12"><span class="notemark">††</span> 11:12</a> <span class="fk">Omnia autem. </span><span class="ft"> Postquam singula dixit, ut omnia Deo uni principio subjiceret, addit </span><span class="fk">omnia ex Deo, </span><span class="ft"> ut neque mulier de subjectione doleat, neque vir de exaltatione superbiat.</span></p>
  </aside>

  <aside id="FN159">
    <p class="f"><a class="notebackref" href="#C111_13"><span class="notemark">‡‡</span> 11:13</a> <span class="fk">Vos ipsi. </span><span class="ft"> Quia Corinthii ejus traditionem non servaverant (quod eis succenset), jam non ex auctoritate traditionis suadet, sed ex natura. </span><span class="fk">Natura nos docet, quia vir si comam nutriat, </span><span class="ft"> etc. Coma est gloria mulieri, quia naturaliter eam habet pro velamine: coma enim indicium velaminis est ut naturæ voluntas addatur. Et ideo vir non est naturaliter comatus, quia non est velandus, et lex prohibet virum esse comatum.</span></p>
  </aside>

  <aside id="FN160">
    <p class="f"><a class="notebackref" href="#C111_14"><span class="notemark">§§</span> 11:14</a> <span class="fk">Si comam, </span><span class="ft"> etc. Coma Samuelis et prophetarum pro velamine veteris legis, in revelatione Evangelii deponitur: unde cum transieris ad Christum, auferetur velamen.</span></p>
  </aside>

  <aside id="FN161">
    <p class="f"><a class="notebackref" href="#C111_17"><span class="notemark">***</span> 11:17</a> <span class="fk">Hoc autem præcipio. </span><span class="ft"> Non deserentis solertia requiratur, sed præcipientis auctoritas attendatur. </span><span class="fk">Non laudans. </span><span class="ft"> Incipit de Dominica cœna dicere, in qua multum peccabant.</span></p>
  </aside>

  <aside id="FN162">
    <p class="f"><a class="notebackref" href="#C111_19"><span class="notemark">†††</span> 11:19</a> <span class="fk">Oportet et hæreses, </span><span class="ft"> etc. Non vult nec optat Apostolus esse hæreses, sed quia sic futurum est, dicit. Et ad quid hoc sit utile, subdit: Ut non tantum reprobi (qui dicunt: </span><span class="fk">Ego sum Pauli</span><span class="ft"> ), sed et qui probati sunt, manifesti fiant. Hæreses dicit pro his qui dubitant de resurrectione. Scissuræ erant pro donis spiritualibus: et hi malo suo prosunt catholicis. Omnes enim inimici Ecclesiæ vel errore cæcati vel malitia depravati prosunt Ecclesiæ: quia si accipiunt potestatem corporaliter affligendi, exercent ejus patientiam. Si vero male sentiendo adversantur, exercent ejus sapientiam.</span></p>
  </aside>

  <aside id="FN163">
    <p class="f"><a class="notebackref" href="#C111_20"><span class="notemark">‡‡‡</span> 11:20</a> <span class="fk">Dominicam cœnam. </span><span class="ft"> Dominicam cœnam dicit acceptionem Eucharistiæ, quam non debent pransi sumere, vel mensis suis miscere, ut hi quos Apostolus arguit, sed jejuni, in honorem tanti sacramenti. Licet enim post cœnam discipulis suis dederit corpus et sanguinem suum, non tamen jam calumniandum est universæ Ecclesiæ, quod a jejunis semper sumitur. Nam Salvator quo vehementius commendaret mysterii hujus altitudinem, voluit hoc ultimum infigere cordibus et memoriæ eorum. Quo ordine autem post sumeretur, ab apostolis per quos ecclesias dispositurus erat, servavit docendum.</span></p>
  </aside>

  <aside id="FN164">
    <p class="f"><a class="notebackref" href="#C111_21"><span class="notemark">§§§</span> 11:21</a> <span class="fk">Unusquisque enim, </span><span class="ft"> etc. Notat illos qui munera quæ offerebant altaribus pro sacrificio conficiendo, peracto illo, sibi resumebant, nec aliis non habentibus communicari sinebant, sed soli sumebant: ita ut inde etiam inebriarentur, aliis esurientibus. AMBR. Munus oblatum totius fit populi, etc., usque ad formam quæ a Christo in hujusmodi re data est iterat.</span></p>
  </aside>

  <aside id="FN165">
    <p class="f"><a class="notebackref" href="#C111_22"><span class="notemark">*</span> 11:22</a> <span class="fk">Ecclesiam. </span><span class="ft"> Ecclesia sunt fideles; de quibus dicitur: </span><span class="fk">Ut exhiberet sibi Ecclesiam gloriosam. </span><span class="ft"> Hoc tamen nomine vocari ipsam domum orationis Apostolus testatur, dicens, </span><span class="fk">Aut Ecclesiam Dei, </span><span class="ft"> etc. </span><span class="fk">Laudo vos? </span><span class="ft"> Vel sic distingue: </span><span class="fk">Laudo vos in hoc? </span><span class="ft"> utique non laudo.</span></p>
  </aside>

  <aside id="FN166">
    <p class="f"><a class="notebackref" href="#C111_23"><span class="notemark">†</span> 11:23</a> <span class="fk">Ego enim accepi, </span><span class="ft"> etc. Ostendit mysterium Eucharistiæ inter cœnandum celebratum, non cœnam esse. Medicina enim spiritualis est, et memoria redemptionis, ut majora consequamur, quia morte Christi liberati sumus. Hujus in edendo et bibendo memores esse debemus, Novum Testamentum in hoc consecuti: quia beneficii divini sanguis est testis, unde ad tuitionem corporis et animæ percipimus: quia caro Christi pro salute corporis, sanguis pro anima nostra: ideoque non manducandum prædixit lex sanguinem. </span><span class="fk">In qua nocte. </span><span class="ft"> In nocte passus ad lucem resurrectionis venit.</span></p>
  </aside>

  <aside id="FN167">
    <p class="f"><a class="notebackref" href="#C111_24"><span class="notemark">‡</span> 11:24</a> <span class="fk">Fregit. </span><span class="ft"> In sacramento scilicet, secundum quod videbatur et integrum esse a fidelibus credebatur. Unum omnibus dedit, ut in unitate permanerent: sed cum fregit, spontaneam passionem suam ostendit.</span></p>
  </aside>

  <aside id="FN168">
    <p class="f"><a class="notebackref" href="#C111_26"><span class="notemark">§</span> 11:26</a> <span class="fk">Quotiescunque. </span><span class="ft"> Exponit in quam Christi commemorationem, mortem scilicet. </span><span class="fk">Donec veniat. </span><span class="ft"> Quia hoc non mutabitur sicut sacramenta Judæorum.</span></p>
  </aside>

  <aside id="FN169">
    <p class="f"><a class="notebackref" href="#C111_27"><span class="notemark">**</span> 11:27</a> <span class="fk">Indigne. </span><span class="ft"> Non quia manducat aliquis non ad salutem, ideo minus est corpus et sanguis quod accipit.</span></p>
  </aside>

  <aside id="FN170">
    <p class="f"><a class="notebackref" href="#C111_29"><span class="notemark">††</span> 11:29</a> <span class="fk">Judicium sibi manducat. </span><span class="ft"> Quæritur quomodo hoc, cum Dominus dicat: </span><span class="fk">Qui manducat me, ipse vivet propter me? </span><span class="ft"> Sed duo sunt modi manducandi: unus sacramentalis, quo manducant tam boni quam mali; alius spiritualis, quo soli boni. Et hoc est non solum Christum manducare et in sacramento ejus corpus accipere, sed in ipso manere, et habere ipsum in se manentem. Spiritualiter enim manducat, qui in unitate Ecclesiæ (quam ipsum sacramentum significat) manet. Nam qui discordat a Christo, nec carnem Christi manducat, nec sanguinem bibit, etsi tantæ rei sacramentum ad judicium quotidie sumat.</span></p>
  </aside>

  <aside id="FN171">
    <p class="f"><a class="notebackref" href="#C111_30"><span class="notemark">‡‡</span> 11:30</a> <span class="fk">Ideo inter vos. </span><span class="ft"> Hoc fit ad correctionem aliorum.</span></p>
  </aside>

  <aside id="FN172">
    <p class="f"><a class="notebackref" href="#C111_32"><span class="notemark">§§</span> 11:32</a> <span class="fk">Dum judicamur, </span><span class="ft"> etc. Eisdem qui patiuntur etiam pœna propria, est aliquando purgatio, ut prophetæ Addo, qui prohibitus comedit: qui vivus potuit terreri vel contristari de eo quod non erat sensurus mortuus. Dictum est enim ei: </span><span class="fk">Non inferetur cadaver tuum in sepulcro patrum tuorum</span><span class="ft"> III Reg. 13.. Et per hoc inobedientia prophetæ puniri potuit, ne ad supplicium tartareum ejus anima raperetur. </span><span class="fk">Corripimur. </span><span class="ft"> In paucis est omnium emendatio, quatenus timore pœnæ nostræ alii emendantur.</span></p>
  </aside>

  <aside id="FN173">
    <p class="f"><a class="notebackref" href="#C111_33"><span class="notemark">***</span> 11:33</a> <span class="fk">Invicem exspectare. </span><span class="ft"> Ut multorum oblatio simul celebretur, et omnibus ministretur.</span></p>
  </aside>

  <aside id="FN174">
    <p class="f"><a class="notebackref" href="#C112_1"><span class="notemark">*</span> 12:1</a> <span class="fk">De spiritualibus. </span><span class="ft"> Agere incipit Apostolus de bonis sancti Spiritus, pro quorum majoribus alii superbiebant, minores invidebant et despiciebant, quasi nunquam habituri essent.</span></p>
  </aside>

  <aside id="FN175">
    <p class="f"><a class="notebackref" href="#C112_2"><span class="notemark">†</span> 12:2</a> <span class="fk">Scitis. </span><span class="ft"> Spiritualia, traditurus priora commemorat, ut sicut fuerunt tunc imago idolorum, ita nunc sint imago Dei.</span></p>
  </aside>

  <aside id="FN176">
    <p class="f"><a class="notebackref" href="#C112_3"><span class="notemark">‡</span> 12:3</a> <span class="fk">Ideo notum. </span><span class="ft"> Quia per singula charismata hominibus magis gloriam quam Deo dabant, nescientes hoc a Spiritu sancto ministrari; in omnibus ostendit laudem Dei esse et gratiam, ut sicut tunc imago idoli totum malum fuit ex homine, ita nunc ex Spiritu Dei omnia bona credantur. </span><span class="fk">Nemo in spiritu, </span><span class="ft"> etc. Cogitando, loquendo, operando. </span><span class="fk">Dicit</span><span class="ft"> similiter tribus modis, scilicet, corde, ore et opere anathema Jesu, id est aliquam separationem, a Jesu, id est quodlibet peccatum: quasi: Abstinetur per spiritum a malo. </span><span class="fk">Nisi in Spiritu sancto. </span><span class="ft"> Quasi: Bene operari et omne bonum est per Spiritum sanctum, et ideo major non despiciat minorem, quia nihil habet nisi a Spiritu sancto.</span></p>
  </aside>

  <aside id="FN177">
    <p class="f"><a class="notebackref" href="#C112_4"><span class="notemark">§</span> 12:4</a> <span class="fk">Divisiones. </span><span class="ft"> Hoc commune omnibus: sed gratiæ sunt divisæ, ne minor desperet: ne major, dum audit gratias, superbiat.</span></p>
  </aside>

  <aside id="FN178">
    <p class="f"><a class="notebackref" href="#C112_6"><span class="notemark">**</span> 12:6</a> <span class="fk">Idem vero Deus. </span><span class="ft"> Hoc ait, ne Pater et Filius et Spiritus sanctus alia separatim operari videantur, ex eo quod Spiritui gratias, et Domino ministrationes, et Deo operationes supposuerat, omnia referens ad unum Deum subdit: </span><span class="fk">Quia Deus operatur. Omnia in omnibus. </span><span class="ft"> Non uni omnia tribuit, sed in omnibus omnia operatur, ut quod non habet quis in se, habeat in alio, et sic maneat charitas et humilitas.</span></p>
  </aside>

  <aside id="FN179">
    <p class="f"><a class="notebackref" href="#C112_7"><span class="notemark">††</span> 12:7</a> <span class="fk">Unicuique. </span><span class="ft"> Divisa sunt bona, et non ad meritum alicujus singulariter dantur, sed ad utilitatem ædificandæ Ecclesiæ. Accepimus et nos Spiritum sanctum, si amamus Ecclesiam, si charitate compaginamur, si catholico nomine et fide gaudemus. Credamus, fratres, quantum quisque amat Ecclesiam Christi, tantum habet Spiritum sanctum.</span></p>
  </aside>

  <aside id="FN180">
    <p class="f"><a class="notebackref" href="#C112_8"><span class="notemark">‡‡</span> 12:8</a> <span class="fk">Sapientiæ. </span><span class="ft"> Sapientia est in contemplatione æternorum. Scientia in actione temporalium. Unde in Job: </span><span class="fk">Ecce pietas. </span><span class="ft"> Id est, cultus, Dei </span><span class="fk">est sapientia, </span><span class="ft"> qui Græce </span><span class="fk">theosebia. </span><span class="ft"> Et quis hic cultus ejus, nisi amor et cognitio ejus? abstinere autem a malis scientia est: mala autem in temporalibus sunt, in quibus caute et prudenter versandum est. Cui datur sapientia, est quasi sol; cui scientia, luna in nocte sæculi; quibus cætera dantur, stellæ sunt: quia hæc in nocte sunt necessaria.</span></p>
  </aside>

  <aside id="FN181">
    <p class="f"><a class="notebackref" href="#C112_9"><span class="notemark">§§</span> 12:9</a> <span class="fk">Alteri fides. </span><span class="ft"> Et fides inter dona Dei et munera est. Non ergo sola charitas, sed charitas cum fide a Deo nobis est.</span></p>
  </aside>

  <aside id="FN182">
    <p class="f"><a class="notebackref" href="#C112_10"><span class="notemark">***</span> 12:10</a> <span class="fk">Sermonum. </span><span class="ft"> Sermones sunt allegoricæ pronuntiationes quæ in prophetis et in Evangeliis apparent.</span></p>
  </aside>

  <aside id="FN183">
    <p class="f"><a class="notebackref" href="#C112_11"><span class="notemark">†††</span> 12:11</a> <span class="fk">Unus atque idem spiritus. </span><span class="ft"> Quod supra dixit tres operari, hic nominat spiritum: quia enim unius sunt naturæ, quod unus operatur, tres operantur. Unus et idem, inquit, ne tot putentur quot sunt opera: non quod sine Patre et Filio Spiritus operetur. Inseparabilis est enim operatio Trinitatis. </span><span class="fk">Dividens singulis. </span><span class="ft"> Unde nec huic dolendum, nec illi superbiendum. </span><span class="fk">Ut vult. </span><span class="ft"> Qui solus novit quod conveniat, et gratis, non ad meritum hominum.</span></p>
  </aside>

  <aside id="FN184">
    <p class="f"><a class="notebackref" href="#C112_12"><span class="notemark">‡‡‡</span> 12:12</a> <span class="fk">Ita et Christus. </span><span class="ft"> Caput et corpus dicitur Christus, propter ineffabilem unitatem capitis et membrorum. Unus spiritus faciet omnia in membris corporis Christi, sicut una anima videt in oculo, audit in aure, et in cæteris omnibus omnia facit.</span></p>
  </aside>

  <aside id="FN185">
    <p class="f"><a class="notebackref" href="#C112_13"><span class="notemark">§§§</span> 12:13</a> <span class="fk">Etenim. </span><span class="ft"> Ostendit quomodo corpus Christi sit unum quia omnes baptizati, id est abluti et in uno spiritu ducti sumus in hoc, ut simus unum corpus, id est unanimes per illum unum spiritum, ut totum corpus hominis una anima vegetatur. Et quia omnes potati sumus in acceptione diversorum donorum Spiritus sancti, </span><span class="fk">in uno spiritu: </span><span class="ft"> quia omnia dona ad unum efficiendum dirigit. Non illius persona contemnenda vel præferenda, nec hominibus gloria Dei danda: quia unus et idem in omnibus operatur.</span></p>
  </aside>

  <aside id="FN186">
    <p class="f"><a class="notebackref" href="#C112_14"><span class="notemark">*</span> 12:14</a> <span class="fk">Nam et corpus. </span><span class="ft"> Ostendit per similitudinem humani corporis unitatem corporis Christi, id est Ecclesiæ, habere varietatem officiorum et diversitatem hanc non tollere unitatem: sicut humani corporis unitas non in singularitate consistit, sed in multis membris, ut invicem sibi præstent quod debent.</span></p>
  </aside>

  <aside id="FN187">
    <p class="f"><a class="notebackref" href="#C112_17"><span class="notemark">†</span> 12:17</a> <span class="fk">Si totum. </span><span class="ft"> Quasi dicat: Si in Ecclesia omnes essent unius officii, quomodo impleretur necessitas corporis, cujus gubernationi diversis opus est?.</span></p>
  </aside>

  <aside id="FN188">
    <p class="f"><a class="notebackref" href="#C112_18"><span class="notemark">‡</span> 12:18</a> <span class="fk">Memora, unumquodque eorum sicut voluit. </span><span class="ft"> Ut nihil desit illi: ita et in Ecclesia diversas personas quibus tribuit munera diversa.</span></p>
  </aside>

  <aside id="FN189">
    <p class="f"><a class="notebackref" href="#C112_19"><span class="notemark">§</span> 12:19</a> <span class="fk">Quod si essent omnia unum, </span><span class="ft"> non modo multitudo sensuum periret, sed etiam corpus. Ita si in Ecclesia omnes essent unius officii et dignitatis, non discernerentur membra neque corpus.</span></p>
  </aside>

  <aside id="FN190">
    <p class="f"><a class="notebackref" href="#C112_21"><span class="notemark">**</span> 12:21</a> <span class="fk">Aut iterum caput pedibus. </span><span class="ft"> Ipsa dignitas contemptibilis est sine subjectis. Officium enim est per quod dignitas constat. Magnus imperator necessarium habet exercitum.</span></p>
  </aside>

  <aside id="FN191">
    <p class="f"><a class="notebackref" href="#C112_23"><span class="notemark">††</span> 12:23</a> <span class="fk">Inhonesta sunt. </span><span class="ft"> Absit ut in membris sanctorum aliqua sit turpitudo: sed dicuntur inhonesta, quia non habent eam speciem decoris quam habent ea quæ in promptu sunt. Vel propter legem membrorum quæ de peccato venit; usus membrorum illicitus turpis est, non membra ipsa. Intelliguntur etiam quidam fratres qui cum honesti sunt egestate et habitu, aliquando tamen vitæ mundioris sunt. Vel intelliguntur illi qui in Ecclesia per aliquod peccatum inhonesti, abundantius adjuvantur consolationibus et orationibus, ut honesti fiant.</span></p>
  </aside>

  <aside id="FN192">
    <p class="f"><a class="notebackref" href="#C112_24"><span class="notemark">‡‡</span> 12:24</a> <span class="fk">Honesta autem. </span><span class="ft"> Quasi dicat: Ita et fratribus in quibus studium peritiæ, conversationis ornavit honestas, nihil est quod addatur a nobis. </span><span class="fk">Sed Deus temperavit. </span><span class="ft"> Remoto illo quod obest, ponit illud quod prodest, scilicet contemperationem.</span></p>
  </aside>

  <aside id="FN193">
    <p class="f"><a class="notebackref" href="#C112_25"><span class="notemark">§§</span> 12:25</a> <span class="fk">Sed in idipsum pro invicem. </span><span class="ft"> Quasi dicat: Sollicita sint membra, ut tendant in idipsum, id est in id sollicitudinis quod sit ipsum, id est indifferens, ut non minus pro alio quam pro se.</span></p>
  </aside>

  <aside id="FN194">
    <p class="f"><a class="notebackref" href="#C112_26"><span class="notemark">***</span> 12:26</a> <span class="fk">Et si quid patitur. </span><span class="ft"> Hoc de membris corporis ambiguum non est, quia si oculus vel pes capiatur aliqua ægritudine, totum corpus condolet. Ita et nos decet condolere fratribus si quid adversitatis emerserit, et lætari si bene cesserit.</span></p>
  </aside>

  <aside id="FN195">
    <p class="f"><a class="notebackref" href="#C112_27"><span class="notemark">†††</span> 12:27</a> <span class="fk">De membro. </span><span class="ft"> Vel Christo, vel a me cujus prædicatione instituti estis.</span></p>
  </aside>

  <aside id="FN196">
    <p class="f"><a class="notebackref" href="#C112_28"><span class="notemark">‡‡‡</span> 12:28</a> <span class="fk">Et quosdam quidem. </span><span class="ft"> Determinat hic de donis Dei, quæ altiora, et quæ sint inferiora. De his enim putabant Corinthii, quod minus esset majus, et quod majus esset minus. </span><span class="fk">Primum. </span><span class="ft"> Dignitate et tempore </span><span class="fk">apostolos</span><span class="ft"> vice Christi prædicantes et omnium judices. </span><span class="fk">Secundo prophetas. </span><span class="ft"> Id est mysteria Scripturarum vel futura revelantes. </span><span class="fk">Tertio doctores. </span><span class="ft"> Præcepta vivendi dantes, vel qui pueros litteris imbuunt. </span><span class="fk">Genera linguarum. </span><span class="ft"> CHRYS. Ecce donum Dei est, multas scire linguas. Et nota quod ultimum ponit illud, quod illi primum ponebant.</span></p>
  </aside>

  <aside id="FN197">
    <p class="f"><a class="notebackref" href="#C112_29"><span class="notemark">§§§</span> 12:29</a> <span class="fk">Nunquid omnes pro, </span><span class="ft"> etc. Qui hæc non habet in se amet in aliis ea: et in eis jam hæc habet, quæ in se non habet.</span></p>
  </aside>

  <aside id="FN198">
    <p class="f"><a class="notebackref" href="#C112_31"><span class="notemark">*</span> 12:31</a> <span class="fk">Excellentiorem viam. </span><span class="ft"> Charitatem, quia est majus omnibus prædictis donum; unde in fine, his qui dicunt, </span><span class="fk">Domine, in nomine tuo prophetavimus, dæmonia ejecimus, virtutes fecimus, dicet Dominus: Recedite a me, non novi vos, operarii iniquitatis</span><span class="ft"> Matth. 7..</span></p>
  </aside>

  <aside id="FN199">
    <p class="f"><a class="notebackref" href="#C113_1"><span class="notemark">*</span> 13:1</a> <span class="fk">Si linguis, </span><span class="ft"> etc. Probat hic quod charitas excellentior est: quia alia sine illa non valent, et illa sine istis prodest plurimum. </span><span class="fk">Charitatem autem. </span><span class="ft"> Charitas est fons proprius et singularis bonorum cui alienus non communicat. Quæ ut oleum non potest premi in imo, sed superexcellit; quæ si desit, frustra habentur cætera: si adsit, habentur omnia? </span><span class="fk">Velut æs sonans, </span><span class="ft"> etc. Sicut impulsu aliquo et non per se æs resonat, sic loquens linguis, non per se, qui nescit quod loquitur, sed virtute spiritus profert ea quibus audientes mulceat.</span></p>
  </aside>

  <aside id="FN200">
    <p class="f"><a class="notebackref" href="#C113_2"><span class="notemark">†</span> 13:2</a> <span class="fk">Et si habuero prophetiam. </span><span class="ft"> Ut Balaam, et Caiphas, et Saul. </span><span class="fk">Noverim mysteria. </span><span class="ft"> Ut et Judas cum apostolis, et diabolus qui (ut Ezechiel dicit) mysteria divina novit. </span><span class="fk">Scientiam. </span><span class="ft"> Ut scribæ et Pharisæi, unde: </span><span class="fk">Vos habetis clavem scientiæ, sed nec intratis, nec alios intrare sinitis</span><span class="ft"> Matth. 23.. Habent hæc utique et mali, qui et confitebuntur in judicio, ubi non audebunt mentiri: quibus non dicetur: Non habuistis, sed </span><span class="fk">non novi vos: </span><span class="ft"> quia ea sine charitate habuerunt.</span></p>
  </aside>

  <aside id="FN201">
    <p class="f"><a class="notebackref" href="#C113_4"><span class="notemark">‡</span> 13:4</a> <span class="fk">Charitas patiens est, </span><span class="ft"> etc. Hæc sunt arma quibus miles Christi armatur. Cujus armaturæ quasi præcipua arma præmisit, patientiam et benignitatem. ORIG. Patientia illata a proximis mala æquanimiter portat, benignitas sua bona proximis desiderabiliter impendit. </span><span class="fk">Non æmulatur. </span><span class="ft"> Quia non eam aliena felicitas contristat. </span><span class="fk">Non inflatur. </span><span class="ft"> Quia non eam sua felicitas attollit.</span></p>
  </aside>

  <aside id="FN202">
    <p class="f"><a class="notebackref" href="#C113_5"><span class="notemark">§</span> 13:5</a> <span class="fk">Non quærit, </span><span class="ft"> etc. Non est amatrix pecuniæ.</span></p>
  </aside>

  <aside id="FN203">
    <p class="f"><a class="notebackref" href="#C113_7"><span class="notemark">**</span> 13:7</a> <span class="fk">Omnia credit. </span><span class="ft"> Non dicit omnibus credit, quia soli Deo. </span><span class="fk">Omnia sperat. </span><span class="ft"> Sic in patribus, id est in populo Isræl apparuit, qui sperabant habere quod promittebat Deus. </span><span class="fk">Omnia sustinet. </span><span class="ft"> In capite, id est in Christo, qui patienter exspectavit gloriam resurrectionis et ascensionis.</span></p>
  </aside>

  <aside id="FN204">
    <p class="f"><a class="notebackref" href="#C113_8"><span class="notemark">††</span> 13:8</a> <span class="fk">Charitas. </span><span class="ft"> Item in hoc est dignior quia nec in hoc sæculo, nec in futuro finitur, etsi quædam opera ejus cessent. </span><span class="fk">Nunquam excidit. </span><span class="ft"> Si credendo et sperando diligimus quod nondum videtur, quanto magis cum videbitur?</span></p>
  </aside>

  <aside id="FN205">
    <p class="f"><a class="notebackref" href="#C113_10"><span class="notemark">‡‡</span> 13:10</a> <span class="fk">Evacuabitur quod. </span><span class="ft"> Destructio imperfectionis est, quando id quod imperfectum est impletur in totum.</span></p>
  </aside>

  <aside id="FN206">
    <p class="f"><a class="notebackref" href="#C113_12"><span class="notemark">§§</span> 13:12</a> <span class="fk">Nunc. </span><span class="ft"> Imagines veritatis per fidem videntur. </span><span class="fk">Tunc autem facie ad faciem. </span><span class="ft"> Id est res ipsæ manifeste videbuntur. </span><span class="fk">Tunc cognoscam. </span><span class="ft"> Id est videbo promissa, </span><span class="fk">sicut ipse est, </span><span class="ft"> hoc est præsentem ad Deum esse, ubi Christus est. Vel sicut præscitus sum cognoscere quod modo est secretum, </span><span class="fk">Speculum. </span><span class="ft"> Est anima: speculum vi cujus aliquo modo Deum noscimus, sed obscure. </span><span class="fk">Ænigma. </span><span class="ft"> Est autem ænigma non omnis, sed obscura allegoria. Unde sicut per speculum significavit imaginem, ita nomine ænigmatis similitudinem quamvis, sed obscuram et ad percipiendum difficilem intelligit.</span></p>
  </aside>

  <aside id="FN207">
    <p class="f"><a class="notebackref" href="#C113_13"><span class="notemark">***</span> 13:13</a> <span class="fk">Fides, spes, </span><span class="ft"> etc. Quibus scientia et prophetia militat sine quibus nullius justi est vita ista perfecta. </span><span class="fk">Major autem horum est charitas. </span><span class="ft"> Charitas est cui hic fides et spes non potest deesse, sed fides et spes sine charitate possunt esse.</span></p>
  </aside>

  <aside id="FN208">
    <p class="f"><a class="notebackref" href="#C114_2"><span class="notemark">*</span> 14:2</a> <span class="fk">Qui enim loquitur lingua, </span><span class="ft"> etc. Hoc autem fiebat quando lingua loquens se non intelligebat, ut si quis alicujus linguæ prolationem et non significationem sciret</span></p>
  </aside>

  <aside id="FN209">
    <p class="f"><a class="notebackref" href="#C114_6"><span class="notemark">†</span> 14:6</a> <span class="fk">Nunc autem. </span><span class="ft"> Dixi quod major est qui prophetat, quam qui loquitur lingua. In meipso autem videre potestis, quod lingua non prodest, prophetia autem prodest. </span><span class="fk">Nunc autem. </span><span class="ft"> Si venero nunc ad vos, quando fideles estis, </span><span class="fk">linguis loquens, </span><span class="ft"> quid vobis prodero? quasi dicat nihil, quid ergo tunc lingua proderat, quando infideles eratis? quasi dicat nihil. </span><span class="fk">Aut in revelatione. </span><span class="ft"> Ut exponam revelationem. Revelatio est quando per figuras ostenduntur quædam mysteria, ut in Apocalypsi. </span><span class="fk">Aut in scientia. </span><span class="ft"> Ut exponam ea quæ ad sciendum pertinent. Ea sunt quæ fidem illuminant, ut de natura Deitatis. </span><span class="fk">Aut in prophetia. </span><span class="ft"> Ut exponam Scripturas quæ de futuris agunt. </span><span class="fk">Aut in doctrina. </span><span class="ft"> Ut exponam Scripturas quæ mores informant.</span></p>
  </aside>

  <aside id="FN210">
    <p class="f"><a class="notebackref" href="#C114_7"><span class="notemark">‡</span> 14:7</a> <span class="fk">Tamen quæ sine, </span><span class="ft"> etc. Per me ostendi linguam non valere sine interprete. Per me dico, ostendi, qui sum rationalis, tamen per inanimata idem possum ostendere.</span></p>
  </aside>

  <aside id="FN211">
    <p class="f"><a class="notebackref" href="#C114_8"><span class="notemark">§</span> 14:8</a> <span class="fk">Etenim si incertam. </span><span class="ft"> Item per aliam similitudinem. </span><span class="fk">Etenim si incertam, </span><span class="ft"> etc. Judæis erat usus tubæ in festis et in bellis diversis sonis.</span></p>
  </aside>

  <aside id="FN212">
    <p class="f"><a class="notebackref" href="#C114_10"><span class="notemark">**</span> 14:10</a> <span class="fk">Et sine voce. </span><span class="ft"> Multæ sunt linguæ, sed habent proprias significationes vocum, ut intelligantur.</span></p>
  </aside>

  <aside id="FN213">
    <p class="f"><a class="notebackref" href="#C114_11"><span class="notemark">††</span> 14:11</a> <span class="fk">Si ergo nesciero. </span><span class="ft"> Et quia alii sine interprete non intelligerent, ego ero barbarus.</span></p>
  </aside>

  <aside id="FN214">
    <p class="f"><a class="notebackref" href="#C114_12"><span class="notemark">‡‡</span> 14:12</a> <span class="fk">Sic et vos. </span><span class="ft"> Vel sub una distinctione, sic. Et propter hoc ne sitis barbari, et vos ut ego quærite ut abundetis.</span></p>
  </aside>

  <aside id="FN215">
    <p class="f"><a class="notebackref" href="#C114_14"><span class="notemark">§§</span> 14:14</a> <span class="fk">Spiritus meus orat. </span><span class="ft"> Spiritus vocatur vis animæ inferior mente, ubi corporalium rerum similitudines imprimuntur. Mens, altera superior vis animæ, ut supra. Spiritus Pharaonis informatus est, ut videret imagines mens Joseph illuminata est, ut intelligeret. </span><span class="fk">Sine fructu. </span><span class="ft"> Ita est si lingua incognita quis loquatur, vel signa aliquarum rerum sine intellectu proferat, sicut solent Latini homines Græce cantare, oblectari sono verborum, nescientes tamen quid dicant.</span></p>
  </aside>

  <aside id="FN216">
    <p class="f"><a class="notebackref" href="#C114_15"><span class="notemark">***</span> 14:15</a> <span class="fk">Orabo spiritu. </span><span class="ft"> Id est, ita loqui approbo, ut signa rerum formentur in spiritu, et eorum intellectus refulgeat in mente. Vel, </span><span class="fk">Orabo</span><span class="ft"> ore et mente.</span></p>
  </aside>

  <aside id="FN217">
    <p class="f"><a class="notebackref" href="#C114_16"><span class="notemark">†††</span> 14:16</a> <span class="fk">Amen. </span><span class="ft"> Nota quod hoc verbum </span><span class="fk">amen, </span><span class="ft"> nec Græcum, nec Latinum est, sed Hebræum, et interpretatur </span><span class="fk">verum. </span><span class="ft"> Cumque posset dici, </span><span class="fk">verum, </span><span class="ft"> non tamen dixit, sed </span><span class="fk">amen. </span><span class="ft"> Nec Græcus, nec Latinus interpres ausus est id facere, ne vilesceret nudatum, sed honorem haberet velamento secreti.</span></p>
  </aside>

  <aside id="FN218">
    <p class="f"><a class="notebackref" href="#C114_18"><span class="notemark">‡‡‡</span> 14:18</a> <span class="fk">Gratias ago Deo. </span><span class="ft"> Proponit se exemplum, quod non debent loqui linguis nisi ad ædificationem, sicut ipse qui omnes novit.</span></p>
  </aside>

  <aside id="FN219">
    <p class="f"><a class="notebackref" href="#C114_20"><span class="notemark">§§§</span> 14:20</a> <span class="fk">Sed malitia parvuli estote. </span><span class="ft"> Sitis remoti a malitia, ut parvuli, studentes his quæ prosunt, quod est perfectio sensus.</span></p>
  </aside>

  <aside id="FN220">
    <p class="f"><a class="notebackref" href="#C114_21"><span class="notemark">*</span> 14:21</a> <span class="fk">In lege. </span><span class="ft"> Ratio quare non debet quærere linguas est quia in signum sunt infidelibus (quod ipsi jam non sunt) et non ad ædificationem quæ necessaria est jam fidelibus. </span><span class="fk">Aliis linguis. </span><span class="ft"> Non de sabbato, et neomeniis, et circumcisione et hujusmodi, sed Novum Testamentum. Vel, non in revelatione, qua indigni sunt, sed in parabolis dicitur eis Evangelium. </span><span class="fk">Et nec sic exaudient. </span><span class="ft"> Hoc de his prædixit quos præsciit non credituros, quibus propter peccata non patet vel placet veritas.</span></p>
  </aside>

  <aside id="FN221">
    <p class="f"><a class="notebackref" href="#C114_22"><span class="notemark">†</span> 14:22</a> <span class="fk">Itaque linguæ in signum. </span><span class="ft"> Id est sermones Dei incognita lingua et peregrina obscuri sunt ne videantur a perfidis, ut cum audiuntur, signum sit quia propter perfidiam factum est ne audientes intelligant: hoc utique fit infidelibus quibus teguntur sensus, fidelibus autem convenit prophetia et non lingua incognita.</span></p>
  </aside>

  <aside id="FN222">
    <p class="f"><a class="notebackref" href="#C114_23"><span class="notemark">‡</span> 14:23</a> <span class="fk">Si ergo conveniat. </span><span class="ft"> Alia ratio datur hic cur non debeant loqui linguis, quasi dicat, quia </span><span class="fk">linguæ sunt in signum, </span><span class="ft"> non ad ædificationem.</span></p>
  </aside>

  <aside id="FN223">
    <p class="f"><a class="notebackref" href="#C114_26"><span class="notemark">§</span> 14:26</a> <span class="fk">Quid ergo. </span><span class="ft"> Jam incipit determinare quo modo linguis sit utendum; quasi dicat: Quandoquidem hæc veniunt de locutione linguarum; ergo quid agendum de his est? quasi dicat: Utamini linguis ad ædificationem, sicut cætera agenda sunt. </span><span class="fk">Unusquisque, </span><span class="ft"> etc. Ideo nullus se excuset. </span><span class="fk">Psalmum habet. </span><span class="ft"> Laudem Dei, per canticum. </span><span class="fk">Doctrinam. </span><span class="ft"> Sensum spiritualem per prudentiam.</span></p>
  </aside>

  <aside id="FN224">
    <p class="f"><a class="notebackref" href="#C114_27"><span class="notemark">**</span> 14:27</a> <span class="fk">Aut ut multum tres. </span><span class="ft"> Non plus quam tres, ne loquens linguis occupet diem, et non sit locus prophetis Scripturas disserentibus.</span></p>
  </aside>

  <aside id="FN225">
    <p class="f"><a class="notebackref" href="#C114_28"><span class="notemark">††</span> 14:28</a> <span class="fk">Sibi autem loquatur. </span><span class="ft"> Sibi loquitur qui compungitur ex his quæ dicit. Et ideo ad honorem Dei, quem laudat vel orat.</span></p>
  </aside>

  <aside id="FN226">
    <p class="f"><a class="notebackref" href="#C114_29"><span class="notemark">‡‡</span> 14:29</a> <span class="fk">Prophetæ duo. </span><span class="ft"> Quia sufficit sermo tot hominum, et in ore duorum vel trium stat omne verbum.</span></p>
  </aside>

  <aside id="FN227">
    <p class="f"><a class="notebackref" href="#C114_30"><span class="notemark">§§</span> 14:30</a> <span class="fk">Quod si alii. </span><span class="ft"> Datur inferiori, quod non superiori.</span></p>
  </aside>

  <aside id="FN228">
    <p class="f"><a class="notebackref" href="#C114_33"><span class="notemark">***</span> 14:33</a> <span class="fk">Non enim est dissensionis Deus. </span><span class="ft"> Esset autem Deus dissensionis si eos quos replet, simul loqui compelleret. </span><span class="fk">Sicut in omnibus, </span><span class="ft"> etc. Mulieres taceant, sicut ego doceo in omnibus ecclesiis.</span></p>
  </aside>

  <aside id="FN229">
    <p class="f"><a class="notebackref" href="#C114_35"><span class="notemark">†††</span> 14:35</a> <span class="fk">Turpe est. </span><span class="ft"> Quia contra disciplinam ecclesiasticam hoc est.</span></p>
  </aside>

  <aside id="FN230">
    <p class="f"><a class="notebackref" href="#C114_37"><span class="notemark">‡‡‡</span> 14:37</a> <span class="fk">Si quis videtur propheta. </span><span class="ft"> Quod utique non est, si non ita esse cognoscit: qui enim vere est, ita cognoscit, et qui hæc ignorat, ignorabitur, id est improbabitur. Pusilli in cruce gloriantes etiamsi ignorent quæ subtilissime disseruntur, ad gloriam tamen perveniunt, quia non perit unus de pusillis pro quibus Christus mortuus est. </span><span class="fk">Cognoscat. </span><span class="ft"> Cum hoc dicit, innuit difficilia esse verba epistolarum, cum a propheta vel spirituali jubet cognosci.</span></p>
  </aside>

  <aside id="FN231">
    <p class="f"><a class="notebackref" href="#C114_38"><span class="notemark">§§§</span> 14:38</a> <span class="fk">Si quis autem ignorat. </span><span class="ft"> Sed si quis hæc ignorat, et non vult credere esse mandata Dei, ignorabitur, ut in Evangelio: </span><span class="fk">Nescio vos, </span><span class="ft"> id est non novi vos esse meos, vel inter prædestinatos.</span></p>
  </aside>

  <aside id="FN232">
    <p class="f"><a class="notebackref" href="#C115_2"><span class="notemark">*</span> 15:2</a> <span class="fk">Per quod et salvamini. </span><span class="ft"> Si retinetis illud Evangelium, id est resurrectionem mortuorum, ea ratione qua confirmavi vobis, id est per resurrectionem Christi. </span><span class="fk">Nisi frustra credidistis. </span><span class="ft"> Quod est, si non tenetis resurrectionem mortuorum. Incassum est fides quæ non accipitur sub spe resurrectionis.</span></p>
  </aside>

  <aside id="FN233">
    <p class="f"><a class="notebackref" href="#C115_4"><span class="notemark">†</span> 15:4</a> <span class="fk">Resurrexit tertia die. </span><span class="ft"> Et hoc dixi secundum Scripturas. Inquit enim Osee: </span><span class="fk">Post biduum vivificabit nos, et in die tertio resurgemus in conspectu ejus</span><span class="ft"> Ose. 6.. Si mortuus et sepultus resurrexit, ne dubitetis mortuos et sepultos resurgere.</span></p>
  </aside>

  <aside id="FN234">
    <p class="f"><a class="notebackref" href="#C115_5"><span class="notemark">‡</span> 15:5</a> <span class="fk">Visus est Cephæ. </span><span class="ft"> Prius quam aliis viris quibus apparuisse legitur in Evangelio, aliter contrarium esset ei quod primo mulieribus apparuisse legitur.</span></p>
  </aside>

  <aside id="FN235">
    <p class="f"><a class="notebackref" href="#C115_8"><span class="notemark">§</span> 15:8</a> <span class="fk">Abortivo. </span><span class="ft"> Abortivus dicitur quia extra tempus legitimum natus, id est antequam debeat, vel post et tardius renatus apostolatum accepit, jam Christo assumpto. Vel similis abortivo, quia sum minimus, vel tempore et vocatione, non dignitate, labore et prædicatione. Hoc causa humilitatis vere dixit, et probat dicens: </span><span class="fk">Non sum dignus. </span><span class="ft"> Cur ergo Apostolus? </span><span class="fk">Gratia autem Dei</span><span class="ft"> Primum sola gratia, cum non præcederent nisi mala merita. Sed post per gratiam incipiunt merita.</span></p>
  </aside>

  <aside id="FN236">
    <p class="f"><a class="notebackref" href="#C115_10"><span class="notemark">**</span> 15:10</a> <span class="fk">Abundantius. </span><span class="ft"> Hoc magis impletum est, quia de opere manuum vixit, nec Evangelio minus fecit. Et ne voluntas sine gratia Dei putaretur aliquid posse, subdit: </span><span class="fk">Non ego, sed gratia, </span><span class="ft"> etc</span></p>
  </aside>

  <aside id="FN237">
    <p class="f"><a class="notebackref" href="#C115_11"><span class="notemark">††</span> 15:11</a> <span class="fk">Et sic credidistis. </span><span class="ft"> Arguit eos: quia cum hæc manifesta fides esset apud omnes ecclesias, illi tamen inde desciverant.</span></p>
  </aside>

  <aside id="FN238">
    <p class="f"><a class="notebackref" href="#C115_14"><span class="notemark">‡‡</span> 15:14</a> <span class="fk">Si autem Christus. </span><span class="ft"> Hucusque Christum resurrexisse ostendit. Nunc per resurrectionem ejus probat resurrectionem mortuorum. Negabant pseudoapostoli Christum vere passum fuisse, aut sepultum, aut resurrexisse vel in carnem venisse.</span></p>
  </aside>

  <aside id="FN239">
    <p class="f"><a class="notebackref" href="#C115_15"><span class="notemark">§§</span> 15:15</a> <span class="fk">Invenimur autem. </span><span class="ft"> Hæc et alia ideo inferuntur, ut erubescant Corinthii sequentes errorem pseudoapostolorum, quem absurda hæc consequuntur, quæ etiam ipse damnat. Ne ergo in hoc errore remaneant, dicit: </span><span class="fk">Inveni, </span><span class="ft"> etc. </span><span class="fk">Adversus Deum. </span><span class="ft"> Non min re, sed majore fortassis scelere in Deo laudatur falsitas, quam vituperatur veritas.</span></p>
  </aside>

  <aside id="FN240">
    <p class="f"><a class="notebackref" href="#C115_17"><span class="notemark">***</span> 15:17</a> <span class="fk">Quod si Christus non, </span><span class="ft"> etc. Si Christus non resurrexit; Christus in morte retinetur. Et si in morte, tunc et in peccato, quod est causa mortis Et si in peccato tenetur, peccata vestra remittere non potuit. Et ita adhuc estis in peccatis vestris, quæ remissa vobis credebatis, et sic est vana fides ves tra.</span></p>
  </aside>

  <aside id="FN241">
    <p class="f"><a class="notebackref" href="#C115_21"><span class="notemark">†††</span> 15:21</a> <span class="fk">Quoniam quidem per hominem. </span><span class="ft"> Ecce primitiæ, homo et homo, homo ad vitam, homo ad mortem, sed ille non nisi homo, iste Deus et homo.</span></p>
  </aside>

  <aside id="FN242">
    <p class="f"><a class="notebackref" href="#C115_22"><span class="notemark">‡‡‡</span> 15:22</a> <span class="fk">Et sicut. </span><span class="ft"> Per </span><span class="fk">sicut, </span><span class="ft"> notatur similitudo et causa, quia sicut ex corruptione Adæ ad mortem, ita ex spiritu Christi ad vitam.</span></p>
  </aside>

  <aside id="FN243">
    <p class="f"><a class="notebackref" href="#C115_23"><span class="notemark">§§§</span> 15:23</a> <span class="fk">Unusquisque. </span><span class="ft"> Ordines exponit, ut de re certa: et tempora quando factum sit, et quando futurum sit, ut resurgant mortui. </span><span class="fk">Deinde qui sunt. </span><span class="ft"> Alia littera: </span><span class="fk">Deinde hi qui sunt Christi in adventu ejus, </span><span class="ft"> scilicet resurgent. Itaque qui in Christum credunt, et minus eo digni sunt, resurgent posteriores tempore, et dignitate minores. Et qui sint Christi, exponit subdens: </span><span class="fk">Qui in adventu ejus crediderunt, </span><span class="ft"> etc.</span></p>
  </aside>

  <aside id="FN244">
    <p class="f"><a class="notebackref" href="#C115_24"><span class="notemark">*</span> 15:24</a> <span class="fk">Deinde finis. </span><span class="ft"> Hoc ponit ad commendationem resurrectionis, qua impleta finis erit mundi et consummatio omnium. </span><span class="fk">Cum evacuaverit. </span><span class="ft"> Dum durat mundus, angeli angelis præsunt, dæmones dæmonibus, nomines hominibus: ad utilitatem viventium, vel ad deceptionem. Sed hominibus collectis in angelis et hominibus omnis prælatio cessabit, non erit inter præsidentes et subditos illa dissensio. Tunc autem notum erit omnibus, nihil horum aliquos terrenos vel cœlestes habuisse ex se, sed ab illo, ex quo sunt omnia.</span></p>
  </aside>

  <aside id="FN245">
    <p class="f"><a class="notebackref" href="#C115_25"><span class="notemark">†</span> 15:25</a> <span class="fk">Oportet autem illum regnare. </span><span class="ft"> Sensus est: Oportet regnum ejus interim manifestari, donec omnes inimici eum regnare fateantur: dicendo </span><span class="fk">donec</span><span class="ft"> excludit majorem manifestationem, non ampliorem regni permanentiam. Unde alibi: </span><span class="fk">Oculi nostri ad Dominum Deum nostrum, donec misereatur, </span><span class="ft"> etc. Non ut tunc avertantur, sed ut nihil amplius requirant.</span></p>
  </aside>

  <aside id="FN246">
    <p class="f"><a class="notebackref" href="#C115_26"><span class="notemark">‡</span> 15:26</a> <span class="fk">Novissima autem. </span><span class="ft"> Inter alia constat quod et potestatem suscitandi habet Christus cum subdit: </span><span class="fk">Novissime autem inimica destruetur mors. </span><span class="ft"> Modo Christus regnat, et tunc regnabit: sed novissime, id est post omnia destruetur mors, quia amplius non dissolventur homines sicut hæretici arbitrantur. </span><span class="fk">Novissime. </span><span class="ft"> Quia non erit aliquid quod destruat; postquam hoc mortale induat immortalitatem. </span><span class="fk">Inimica. </span><span class="ft"> Cui inimicamur: vel ipsa nobis. Iterum commendatio resurrectionis.</span></p>
  </aside>

  <aside id="FN247">
    <p class="f"><a class="notebackref" href="#C115_27"><span class="notemark">§</span> 15:27</a> <span class="fk">Præter eum qui subjecit ei omnia. </span><span class="ft"> Qui sicut ex nullo est, ita nulla ratione potest alicui esse subjectus: Ipse enim principium est omnium. </span><span class="fk">Ut sit Deus omnia. </span><span class="ft"> Quia cum dicet omnis creatura Christum esse suum caput, Christi autem caput, Deum, non tantum in omnibus, id est in confessione omnium, unus erit Deus, sed et omnis creatura fatebitur ipsum esse ex quo sunt omnia.</span></p>
  </aside>

  <aside id="FN248">
    <p class="f"><a class="notebackref" href="#C115_28"><span class="notemark">**</span> 15:28</a> <span class="fk">Ut sit Deus. </span><span class="ft"> Ipse est finis quem supra toties concludens posuit: post membratim explicat quæ sit consummatio futura. </span><span class="fk">Omnia. </span><span class="ft"> Quæ desiderari possunt. </span><span class="fk">In omnibus, </span><span class="ft"> membris suis: quia præmium virtutis erit ipse qui dedit virtutem, quia Deus erit unde satientur.</span></p>
  </aside>

  <aside id="FN249">
    <p class="f"><a class="notebackref" href="#C115_29"><span class="notemark">††</span> 15:29</a> <span class="fk">Pro mortuis. </span><span class="ft"> Id est pro peccatis delendis. Vel, pro se mortuis faciendis ad similitudinem mortis Christi, quid facient cum non sint vitam habituri? </span><span class="fk">Si omnino, </span><span class="ft"> etc. Ita ut nec Christus surrexerit? ut quid baptizantur cum peccata non dimittantur, si Christus non resurrexerit?</span></p>
  </aside>

  <aside id="FN250">
    <p class="f"><a class="notebackref" href="#C115_31"><span class="notemark">‡‡</span> 15:31</a> <span class="fk">Propter vestram. </span><span class="ft"> Vel: </span><span class="fk">Per vestram gloriam. </span><span class="ft"> Ecce Apostolus jurat ut sciamus quia verum jurare non est peccatum, sed non ideo in dubiis jurandum est; et tutius est non jurare quam consuetudine jurandi pejerare. Falsum vero jurare, gravissimum est peccatum. Contra præceptum non est juratio: quæ non est a malo jurantis, sed increduli vel infirmi, qui aliter non credit.</span></p>
  </aside>

  <aside id="FN251">
    <p class="f"><a class="notebackref" href="#C115_32"><span class="notemark">§§</span> 15:32</a> <span class="fk">Si secundum hominem. </span><span class="ft"> Id est agens rationabiliter quia hominis est credere, non mori hominem ut bestiam, </span><span class="fk">pugnavi, </span><span class="ft"> id est disputavi. </span><span class="fk">Manducemus </span><span class="fk">et bibamus, cras enim moriemur. </span><span class="ft"> Hoc propter eos qui quasi nihil futurum sit post mortem, ventri tantum student ut pecora, dicentes: Quis inde venit? Non audivi vocem cujusquam inde venientis. Quibus dicitur: Stulte, si pater tuus surgeret, crederes? Dominus omnium surrexit, et non credis. Qui voluit mori et surgere, ut omnes uni crederemus, ne a multis deciperemur. Crederes patri iterum morituro, et non credis jam immortalis, qui denique testimonium habet in cœlo, testimonium in terra, testimonium ab angelis, testimonium ab inferis.</span></p>
  </aside>

  <aside id="FN252">
    <p class="f"><a class="notebackref" href="#C115_33"><span class="notemark">***</span> 15:33</a> <span class="fk">Nolite seduci, </span><span class="ft"> etc., a pseudo; qui de medicina quærunt vulnus et de Scripturis conantur torquere vinculum, unde laqueum mortis injiciant. </span><span class="fk">Corrumpunt bonos mores, </span><span class="ft"> etc. THEODOR. Bonos hic leves vocavit qui facile decipiuntur.</span></p>
  </aside>

  <aside id="FN253">
    <p class="f"><a class="notebackref" href="#C115_34"><span class="notemark">†††</span> 15:34</a> <span class="fk">Evigilate. </span><span class="ft"> Hoc nolite, sed </span><span class="fk">evigilate</span><span class="ft"> a corpore; et sic eritis </span><span class="fk">justi; </span><span class="ft"> et post: </span><span class="fk">Nolite peccare</span><span class="ft"> illis consentiendo, quia ignorant Deum.</span></p>
  </aside>

  <aside id="FN254">
    <p class="f"><a class="notebackref" href="#C115_35"><span class="notemark">‡‡‡</span> 15:35</a> <span class="fk">Sed dicet aliquis. </span><span class="ft"> Hactenus per rationes probavit resurrectionem mortuorum, modo per ipsam rerum naturam posse fieri ostendit; quasi dicat per hæc probatur: sed tamen aliquis depravatus sic loqui posset, quasi mortuorum resurrectio per naturam fieri non possit: </span><span class="fk">Et si resurgent: qualive corpore, </span><span class="ft"> quasi dicat: Non poterit aliud esse quam modo, id est passibile et mortale. Respondet Apostolus: </span><span class="fk">Insipiens, </span><span class="ft"> id est qui non attendis quod quotidie vides in grano.</span></p>
  </aside>

  <aside id="FN255">
    <p class="f"><a class="notebackref" href="#C115_36"><span class="notemark">§§§</span> 15:36</a> <span class="fk">Insipiens tu: quod seminas. </span><span class="ft"> Ita mortuus poterit vivere, et meliori corpore: ut quod seminas, melius surgit.</span></p>
  </aside>

  <aside id="FN256">
    <p class="f"><a class="notebackref" href="#C115_38"><span class="notemark">*</span> 15:38</a> <span class="fk">Deus autem dat. </span><span class="ft"> Sicut ergo nudum granum seminatur, et Dei nutu quodammodo vestitum resurgit multa secum habens incrementa, ita mortuus Dei virtute poterit vivere, et meliori corpore resurgere. </span><span class="fk">Unicuique seminum. </span><span class="ft"> Ita et nobis reformabit corpora nostra antiqua, ut Job ait: </span><span class="fk">Quem visurus sum ego ipse, et non alius. </span><span class="ft"> Sed erit differentia in gloria et dignitate, quamvis de eadem sint natura. Sicut non omnis caro est ejusdem dignitatis, licet de eisdem elementis, et hoc est quod ait:</span></p>
  </aside>

  <aside id="FN257">
    <p class="f"><a class="notebackref" href="#C115_39"><span class="notemark">†</span> 15:39</a> <span class="fk">Et eadem caro. </span><span class="ft"> Omnis caro corpus, sed non e converso: ut lignum.</span></p>
  </aside>

  <aside id="FN258">
    <p class="f"><a class="notebackref" href="#C115_40"><span class="notemark">‡</span> 15:40</a> <span class="fk">Cœlestia. </span><span class="ft"> Resurgentium corpora sunt cœlestia; terrestria antequam moriantur, quia ex Adam. Et quia Christus cœlestis est, ex eo corpora cœlestia dicuntur, et non jam caro dicuntur. Ex Adam vero, quia terrestris est, terrestria corpora denominantur.</span></p>
  </aside>

  <aside id="FN259">
    <p class="f"><a class="notebackref" href="#C115_41"><span class="notemark">§</span> 15:41</a> <span class="fk">Stella enim a stella differt, </span><span class="ft"> etc. </span><span class="fk">In domo Patris mei mansiones multæ sunt, </span><span class="ft"> etsi idem denarius, id est vita æterna omnibus. Una est enim beatitudo, quam justi percipiunt; sed dispar retributionis qualitas. Cum sint autem resurgentes imparis claritatis, tamen Deus est omnia in omnibus, quia Deus charitas est, et per charitatem fiet; ut quod habent singuli, communiter sit omnium.</span></p>
  </aside>

  <aside id="FN260">
    <p class="f"><a class="notebackref" href="#C115_42"><span class="notemark">**</span> 15:42</a> <span class="fk">Seminatur. </span><span class="ft"> Id est, quamvis homo ex quo concipitur usque ad dissolutionem sit in corruptione et post vermibus scateat, tamen surget in incorruptione.</span></p>
  </aside>

  <aside id="FN261">
    <p class="f"><a class="notebackref" href="#C115_44"><span class="notemark">††</span> 15:44</a> <span class="fk">Corpus animale. </span><span class="ft"> Id est quod nihil habet ab anima, nisi quod sensificetur per eam, sicut animalia. </span><span class="fk">Surget spirituale. </span><span class="ft"> Transiens in naturam spiritus, id est habens quædam spiritualia, quia agile, leve, cibis non indigens. Cum dixit corpus transiturum ad incorruptionem, corruptionis mentionem facit, ut ostendatur major dignitas resurrectionis. </span><span class="fk">Si est corpus. </span><span class="ft"> Vere surget corpus spituale, quia </span><span class="fk">si</span><span class="ft"> modo est, </span><span class="fk">animale est, </span><span class="ft"> id est constat esse; quandoque </span><span class="fk">erit spirituale. </span><span class="ft"> Sicut enim animales sumus quia pater noster carnalis factus est in animam viventem: sic erimus in resurrectione spirituales: quia Pater noster spiritualis factus est in sua resurrectione in spiritum vivificantem.</span></p>
  </aside>

  <aside id="FN262">
    <p class="f"><a class="notebackref" href="#C115_45"><span class="notemark">‡‡</span> 15:45</a> <span class="fk">Homo. </span><span class="ft"> Totum genus humanum sunt quodammodo illi duo homines, primus et secundus: ex illo nati, ex hoc renati. Christus dicitur Adam, quia de eadem materia; novissimus, quia post eum non succedit homo alius, qui sit caput vel auctor humani corporis. </span><span class="fk">Sed non. </span><span class="ft"> Dixit corpora nostra futura spiritualia; sed ne quis dubitet an animale possit fieri spirituale, probat per similitudinem Christi; quasi dicat, factus est in spiritum vivificantem. </span><span class="fk">Sed non prius</span><span class="ft"> fuit in eo illud </span><span class="fk">quod est spirituale, sed quod est animale, deinde spirituale. </span><span class="ft"> Sic et de nobis poterit fieri.</span></p>
  </aside>

  <aside id="FN263">
    <p class="f"><a class="notebackref" href="#C115_47"><span class="notemark">§§</span> 15:47</a> <span class="fk">Primus homo. </span><span class="ft"> Vere primus est in animam viventem; quia de pulvere terræ formatus est animalis et passibilis ex natura. </span><span class="fk">Secundus homo, </span><span class="ft"> quia </span><span class="fk">de cœlo, </span><span class="ft"> id est quia divina natura fuit humanæ unita, ideo </span><span class="fk">cœlestis, </span><span class="ft"> id est spiritualis in resurrectione; et quia primus pater fuit terrenus, tales sunt omnes. </span><span class="fk">Cœlestis. </span><span class="ft"> Dicitur esse Christus, quia non humano ritu, sed divino nutu conceptus est et natus.</span></p>
  </aside>

  <aside id="FN264">
    <p class="f"><a class="notebackref" href="#C115_50"><span class="notemark">***</span> 15:50</a> <span class="fk">Hoc autem dico. </span><span class="ft"> Judæi credebant futuram resurrectionem, sed more hujus vitæ, ut nuberent et generarent: unde sadducæis quidam non poterant respondere de septemvira muliere, de resurrectione enim erant hi carnaliter cogitantes: sed hoc Apostolus removet, dicens: </span><span class="fk">Quia caro. </span><span class="ft"> Per carnem et sanguinem, ventrem et libidinem, id est opera carnis (quæ ibi non erunt) significat. </span><span class="fk">Neque corruptio incorruptelam possidebit. </span><span class="ft"> Ne putares secundum substantiam carnis hoc dici, aperuit. Ideo dixit quod caro non possidebit regnum Dei: quia corruptio mortalitatis, quæ nomine carnis hic ostenditur, non possidebit incorruptibilitatem.</span></p>
  </aside>

  <aside id="FN265">
    <p class="f"><a class="notebackref" href="#C115_51"><span class="notemark">†††</span> 15:51</a> <span class="fk">Omnes quidem. </span><span class="ft"> Vel (secundum Hieronymum qui vivos repertos non morituros asserit, ad Marcellam scribens) omnes mortui resurgent, et non omnes vivi reperti immutabuntur, sed soli sancti.</span></p>
  </aside>

  <aside id="FN266">
    <p class="f"><a class="notebackref" href="#C115_52"><span class="notemark">‡‡‡</span> 15:52</a> <span class="fk">In novissimo. </span><span class="ft"> Id est in novissimo signo, quod dabitur, ut ista impleantur. Hæc tuba est clamor de quo dicitur: </span><span class="fk">Media nocte clamor factus est: ecce sponsus venit. </span><span class="ft"> Tubæ nomine aliquod evidens et præclarum signum dicitur, quod vox archangeli et tuba Dei alibi dicitur, et in Evangelio appellatur vox quam audient mortui qui in monumentis sunt et procedent, etc. </span><span class="fk">Immutabimur. </span><span class="ft"> Exponit quomodo hoc fiat, vel qualis sit immutatio.</span></p>
  </aside>

  <aside id="FN267">
    <p class="f"><a class="notebackref" href="#C115_54"><span class="notemark">§§§</span> 15:54</a> <span class="fk">Absorpta est. </span><span class="ft"> Id est destructa in victoria Christi; vel in hoc quod modum vincendi excessit, Christum invadendo; vel mors est peccati delectatio cum consensu, quæ victa est in hoc quod servi Dei vincent concupiscentias carnis suæ.</span></p>
  </aside>

  <aside id="FN268">
    <p class="f"><a class="notebackref" href="#C115_55"><span class="notemark">*</span> 15:55</a> <span class="fk">Ubi est, mors, victoria tua? </span><span class="ft"> Hæc sunt verba prophetæ, vel Apostoli lætantis et morti insultantis in persona resurgentium, ut certior sit resurrectio: quasi dicat: Vicisti in morientibus, victa es in resurgentibus. Victoria tua qua absorbueras corpora morientium, temporalis fuit: qua in corporibus resurgentium absorpta es; æterna constabit.</span></p>
  </aside>

  <aside id="FN269">
    <p class="f"><a class="notebackref" href="#C116_1"><span class="notemark">*</span> 16:1</a> <span class="fk">De collectis. </span><span class="ft"> Post alia, de collectis faciendis in sanctos qui erant in Hierosolymis breviter monet. Quod non est contra illud: </span><span class="fk">Nolite cogitare de crastino. </span><span class="ft"> Non est enim cogitare de crastino, si quis humano more ista cogitet: sed si quis propter ista Deo militet, ut in operibus suis non regnum Dei, sed istorum acquisitionem intueatur. </span><span class="fk">Ita et vos. </span><span class="ft"> AMBROS. Præcipit Apostolus omnem plebem die Dominico convenire, etc., usque ad nec grave est, et multum invenitur.</span></p>
  </aside>

  <aside id="FN270">
    <p class="f"><a class="notebackref" href="#C116_2"><span class="notemark">†</span> 16:2</a> <span class="fk">Per, </span><span class="ft"> etc. Id est Dominica die. Quia una dies sabbati vel una sabbatorum, vel prima sabbati vocatur apud Judæos dies iste, quem Christiani Dominicum appellamus.</span></p>
  </aside>

  <aside id="FN271">
    <p class="f"><a class="notebackref" href="#C116_6"><span class="notemark">‡</span> 16:6</a> <span class="fk">Manebo vel etiam hiemabo, </span><span class="ft"> etc. Ibi tanquam medicus, moram habuit, ubi multi ægrotabant.</span></p>
  </aside>

  <aside id="FN272">
    <p class="f"><a class="notebackref" href="#C116_15"><span class="notemark">§</span> 16:15</a> <span class="fk">Obsecro autem vos, fratres, nostis domum Stephanæ et Fortunati, </span><span class="ft"> etc. Ordo hujus litteræ respicit et pendet usque illuc, </span><span class="fk">ut et vos subditi sitis. </span></p>
  </aside>

  <aside id="FN273">
    <p class="f"><a class="notebackref" href="#C116_18"><span class="notemark">**</span> 16:18</a> <span class="fk">Spiritum meum et vestrum, </span><span class="ft"> etc. Meum, lætitia: vestrum, charitate.</span></p>
  </aside>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>