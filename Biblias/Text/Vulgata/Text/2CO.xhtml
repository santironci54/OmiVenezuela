<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -CORINTHIOS II</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">CORINTHIOS II</p>

  <div class="divCap"><a href='2CO.xhtml#C21_0' class="button">1</a><a href='2CO.xhtml#C22_0' class="button">2</a><a href='2CO.xhtml#C23_0' class="button">3</a><a href='2CO.xhtml#C24_0' class="button">4</a><a href='2CO.xhtml#C25_0' class="button">5</a><a href='2CO.xhtml#C26_0' class="button">6</a><a href='2CO.xhtml#C27_0' class="button">7</a><a href='2CO.xhtml#C28_0' class="button">8</a><a href='2CO.xhtml#C29_0' class="button">9</a><a href='2CO.xhtml#C210_0' class="button">10</a><a href='2CO.xhtml#C211_0' class="button">11</a><a href='2CO.xhtml#C212_0' class="button">12</a><a href='2CO.xhtml#C213_0' class="button">13</a></div>

  <p class='main' id='C20_0'></p>

  <h2>INCIPIT AD CORINTHIOS II</h2>

  <p class='pT4' id='C21_0'>1</p>

  <p class='Normale'><span class="Versetto" id="C21_1">1&#160;</span>Paulus, Apostolus Jesu Christi per voluntatem Dei, et Timotheus frater, ecclesiæ Dei, quæ est Corinthi cum omnibus sanctis, qui sunt in universa Achaia.<a href='#FN1'>*</a> <span class="Versetto" id="C21_2">2&#160;</span>Gratia vobis, et pax a Deo Patre nostro, et Domino Jesu Christo.<a href='#FN2'>†</a> <span class="Versetto" id="C21_3">3&#160;</span>Benedictus Deus et Pater Domini nostri Jesu Christi, Pater misericordiarum, et Deus totius consolationis, <span class="Versetto" id="C21_4">4&#160;</span>qui consolatur nos in omni tribulatione nostra: ut possimus et ipsi consolari eos qui in omni pressura sunt, per exhortationem, qua exhortamur et ipsi a Deo.<a href='#FN3'>‡</a> <span class="Versetto" id="C21_5">5&#160;</span>Quoniam sicut abundant passiones Christi in nobis: ita et per Christum abundat consolatio nostra. <span class="Versetto" id="C21_6">6&#160;</span>Sive autem tribulamur pro vestra exhortatione et salute, sive consolamur pro vestra consolatione, sive exhortamur pro vestra exhortatione et salute, quæ operatur tolerantiam earumdem passionum, quas et nos patimur: <span class="Versetto" id="C21_7">7&#160;</span>ut spes nostra firma sit pro vobis: scientes quod sicut socii passionum estis, sic eritis et consolationis. <span class="Versetto" id="C21_8">8&#160;</span>Non enim volumus ignorare vos, fratres, de tribulatione nostra, quæ facta est in Asia, quoniam supra modum gravati sumus supra virtutem, ita ut tæderet nos etiam vivere. <span class="Versetto" id="C21_9">9&#160;</span>Sed ipsi in nobismetipsis responsum mortis habuimus, ut non simus fidentes in nobis, sed in Deo, qui suscitat mortuos:<a href='#FN4'>§</a> <span class="Versetto" id="C21_10">10&#160;</span>qui de tantis periculis nos eripuit, et eruit: in quem speramus quoniam et adhuc eripiet,<a href='#FN5'>**</a> <span class="Versetto" id="C21_11">11&#160;</span>adjuvantibus et vobis in oratione pro nobis: ut ex multorum personis, ejus quæ in nobis est donationis, per multos gratiæ agantur pro nobis. <span class="Versetto" id="C21_12">12&#160;</span>Nam gloria nostra hæc est: testimonium conscientiæ nostræ, quod in simplicitate cordis et sinceritate Dei, et non in sapientia carnali, sed in gratia Dei, conversati sumus in hoc mundo: abundantius autem ad vos.<a href='#FN6'>††</a> <span class="Versetto" id="C21_13">13&#160;</span>Non enim alia scribimus vobis, quam quæ legistis, et cognovistis. Spero autem quod usque in finem cognoscetis,<a href='#FN7'>‡‡</a> <span class="Versetto" id="C21_14">14&#160;</span>sicut et cognovistis nos ex parte, quod gloria vestra sumus, sicut et vos nostra, in die Domini nostri Jesu Christi.<a href='#FN8'>§§</a> <span class="Versetto" id="C21_15">15&#160;</span>Et hac confidentia volui prius venire ad vos, ut secundum gratiam haberetis:<a href='#FN9'>***</a> <span class="Versetto" id="C21_16">16&#160;</span>et per vos transire in Macedoniam, et iterum a Macedonia venire ad vos, et a vobis deduci in Judæam. <span class="Versetto" id="C21_17">17&#160;</span>Cum ergo hoc voluissem, numquid levitate usus sum? aut quæ cogito, secundum carnem cogito, ut sit apud me Est et Non?<a href='#FN10'>†††</a> <span class="Versetto" id="C21_18">18&#160;</span>Fidelis autem Deus, quia sermo noster, qui fuit apud vos, non est in illo Est et Non.<a href='#FN11'>‡‡‡</a> <span class="Versetto" id="C21_19">19&#160;</span>Dei enim Filius Jesus Christus, qui in vobis per nos prædicatus est, per me, et Silvanum, et Timotheum, non fuit Est et Non, sed Est in illo fuit. <span class="Versetto" id="C21_20">20&#160;</span>Quotquot enim promissiones Dei sunt, in illo Est: ideo et per ipsum Amen Deo ad gloriam nostram.<a href='#FN12'>§§§</a> <span class="Versetto" id="C21_21">21&#160;</span>Qui autem confirmat nos vobiscum in Christo, et qui unxit nos Deus:<a href='#FN13'>*</a> <span class="Versetto" id="C21_22">22&#160;</span>qui et signavit nos, et dedit pignus Spiritus in cordibus nostris. <span class="Versetto" id="C21_23">23&#160;</span>Ego autem testem Deum invoco in animam meam, quod parcens vobis, non veni ultra Corinthum: non quia dominamur fidei vestæ, sed adjutores sumus gaudii vestri: nam fide statis.<a href='#FN14'>†</a></p>

  <p class='pT4' id='C22_0'>2</p>

  <p class='Normale'><span class="Versetto" id="C22_1">1&#160;</span>Statui autem hoc ipsum apud me, ne iterum in tristitia venirem ad vos.<a href='#FN15'>*</a> <span class="Versetto" id="C22_2">2&#160;</span>Si enim ego contristo vos: et quis est, qui me lætificet, nisi qui contristatur ex me?<a href='#FN16'>†</a> <span class="Versetto" id="C22_3">3&#160;</span>Et hoc ipsum scripsi vobis, ut non cum venero, tristitiam super tristitiam habeam, de quibus oportuerat me gaudere: confidens in omnibus vobis, quia meum gaudium, omnium vestrum est. <span class="Versetto" id="C22_4">4&#160;</span>Nam ex multa tribulatione et angustia cordis scripsi vobis per multas lacrimas: non ut contristemini, sed ut sciatis, quam caritatem habeam abundantius in vobis.<a href='#FN17'>‡</a> <span class="Versetto" id="C22_5">5&#160;</span>Si quis autem contristavit, non me contristavit: sed ex parte, ut non onerem omnes vos.<a href='#FN18'>§</a> <span class="Versetto" id="C22_6">6&#160;</span>Sufficit illi, qui ejusmodi est, objurgatio hæc, quæ fit a pluribus:<a href='#FN19'>**</a> <span class="Versetto" id="C22_7">7&#160;</span>ita ut e contrario magis donetis, et consolemini, ne forte abundantiori tristitia absorbeatur qui ejusmodi est.<a href='#FN20'>††</a> <span class="Versetto" id="C22_8">8&#160;</span>Propter quod obsecro vos, ut confirmetis in illum caritatem. <span class="Versetto" id="C22_9">9&#160;</span>Ideo enim et scripsi, ut cognoscam experimentum vestrum, an in omnibus obedientes sitis.<a href='#FN21'>‡‡</a> <span class="Versetto" id="C22_10">10&#160;</span>Cui autem aliquid donastis, et ego: nam et ego quod donavi, si quid donavi, propter vos in persona Christi, <span class="Versetto" id="C22_11">11&#160;</span>ut non circumveniamur a Satana: non enim ignoramus cogitationes ejus.<a href='#FN22'>§§</a> <span class="Versetto" id="C22_12">12&#160;</span>Cum venissem autem Troadem propter Evangelium Christi, et ostium mihi apertum esset in Domino,<a href='#FN23'>***</a> <span class="Versetto" id="C22_13">13&#160;</span>non habui requiem spiritui meo, eo quod non invenerim Titum fratrem meum, sed valefaciens eis, profectus sum in Macedoniam.<a href='#FN24'>†††</a> <span class="Versetto" id="C22_14">14&#160;</span>Deo autem gratias, qui semper triumphat nos in Christo Jesu, et odorem notitiæ suæ manifestat per nos in omni loco:<a href='#FN25'>‡‡‡</a> <span class="Versetto" id="C22_15">15&#160;</span>quia Christi bonus odor sumus Deo in iis qui salvi fiunt, et in iis qui pereunt:<a href='#FN26'>§§§</a> <span class="Versetto" id="C22_16">16&#160;</span>aliis quidem odor mortis in mortem: aliis autem odor vitæ in vitam. Et ad hæc quis tam idoneus?<a href='#FN27'>*</a> <span class="Versetto" id="C22_17">17&#160;</span>non enim sumus sicut plurimi, adulterantes verbum Dei, sed ex sinceritate, sed sicut ex Deo, coram Deo, in Christo loquimur.<a href='#FN28'>†</a></p>

  <p class='pT4' id='C23_0'>3</p>

  <p class='Normale'><span class="Versetto" id="C23_1">1&#160;</span>Incipimus iterum nosmetipsos commendare? aut numquid egemus (sicut quidam) commendatitiis epistolis ad vos, aut ex vobis?<a href='#FN29'>*</a> <span class="Versetto" id="C23_2">2&#160;</span>Epistola nostra vos estis, scripta in cordibus nostris, quæ scitur, et legitur ab omnibus hominibus: <span class="Versetto" id="C23_3">3&#160;</span>manifestati quod epistola estis Christi, ministrata a nobis, et scripta non atramento, sed Spiritu Dei vivi: non in tabulis lapideis, sed in tabulis cordis carnalibus.<a href='#FN30'>†</a> <span class="Versetto" id="C23_4">4&#160;</span>Fiduciam autem talem habemus per Christum ad Deum:<a href='#FN31'>‡</a> <span class="Versetto" id="C23_5">5&#160;</span>non quod sufficientes simus cogitare aliquid a nobis, quasi ex nobis: sed sufficientia nostra ex Deo est:<a href='#FN32'>§</a> <span class="Versetto" id="C23_6">6&#160;</span>qui et idoneos nos fecit ministros novi testamenti: non littera, sed Spiritu: littera enim occidit, Spiritus autem vivificat.<a href='#FN33'>**</a> <span class="Versetto" id="C23_7">7&#160;</span>Quod si ministratio mortis litteris deformata in lapidibus fuit in gloria, ita ut non possent intendere filii Israël in faciem Moysi propter gloriam vultus ejus, quæ evacuatur: <span class="Versetto" id="C23_8">8&#160;</span>quomodo non magis ministratio Spiritus erit in gloria? <span class="Versetto" id="C23_9">9&#160;</span>Nam si ministratio damnationis gloria est: multo magis abundat ministerium justitiæ in gloria.<a href='#FN34'>††</a> <span class="Versetto" id="C23_10">10&#160;</span>Nam nec glorificatum est, quod claruit in hac parte, propter excellentem gloriam.<a href='#FN35'>‡‡</a> <span class="Versetto" id="C23_11">11&#160;</span>Si enim quod evacuatur, per gloriam est: multo magis quod manet, in gloria est. <span class="Versetto" id="C23_12">12&#160;</span>Habentes igitur talem spem, multa fiducia utimur:<a href='#FN36'>§§</a> <span class="Versetto" id="C23_13">13&#160;</span>et non sicut Moyses ponebat velamen super faciem suam, ut non intenderent filii Israël in faciem ejus, quod evacuatur, <span class="Versetto" id="C23_14">14&#160;</span>sed obtusi sunt sensus eorum. Usque in hodiernum enim diem, idipsum velamen in lectione veteris testamenti manet non revelatum (quoniam in Christo evacuatur),<a href='#FN37'>***</a> <span class="Versetto" id="C23_15">15&#160;</span>sed usque in hodiernum diem, cum legitur Moyses, velamen positum est super cor eorum.<a href='#FN38'>†††</a> <span class="Versetto" id="C23_16">16&#160;</span>Cum autem conversus fuerit ad Dominum, auferetur velamen.<a href='#FN39'>‡‡‡</a> <span class="Versetto" id="C23_17">17&#160;</span>Dominus autem Spiritus est: ubi autem Spiritus Domini, ibi libertas.<a href='#FN40'>§§§</a> <span class="Versetto" id="C23_18">18&#160;</span>Nos vero omnes, revelata facie gloriam Domini speculantes, in eamdem imaginem transformamur a claritate in claritatem, tamquam a Domini Spiritu.<a href='#FN41'>*</a></p>

  <p class='pT4' id='C24_0'>4</p>

  <p class='Normale'><span class="Versetto" id="C24_1">1&#160;</span>Ideo habentes administrationem, juxta quod misericordiam consecuti sumus, non deficimus, <span class="Versetto" id="C24_2">2&#160;</span>sed abdicamus occulta dedecoris, non ambulantes in astutia, neque adulterantes verbum Dei, sed in manifestatione veritatis commendantes nosmetipsos ad omnem conscientiam hominum coram Deo.<a href='#FN42'>*</a> <span class="Versetto" id="C24_3">3&#160;</span>Quod si etiam opertum est Evangelium nostrum, in iis, qui pereunt, est opertum: <span class="Versetto" id="C24_4">4&#160;</span>in quibus Deus hujus sæculi excæcavit mentes infidelium, ut non fulgeat illis illuminatio Evangelii gloriæ Christi, qui est imago Dei.<a href='#FN43'>†</a> <span class="Versetto" id="C24_5">5&#160;</span>Non enim nosmetipsos prædicamus, sed Jesum Christum Dominum nostrum: nos autem servos vestros per Jesum:<a href='#FN44'>‡</a> <span class="Versetto" id="C24_6">6&#160;</span>quoniam Deus, qui dixit de tenebris lucem splendescere, ipse illuxit in cordibus nostris ad illuminationem scientiæ claritatis Dei, in facie Christi Jesu.<a href='#FN45'>§</a> <span class="Versetto" id="C24_7">7&#160;</span>Habemus autem thesaurum istum in vasis fictilibus: ut sublimitas sit virtutis Dei, et non ex nobis.<a href='#FN46'>**</a> <span class="Versetto" id="C24_8">8&#160;</span>In omnibus tribulationem patimur, sed non angustiamur: aporiamur, sed non destituimur: <span class="Versetto" id="C24_9">9&#160;</span>persecutionem patimur, sed non derelinquimur: dejicimur, sed non perimus: <span class="Versetto" id="C24_10">10&#160;</span>semper mortificationem Jesu in corpore nostro circumferentes, ut et vita Jesu manifestetur in corporibus nostris.<a href='#FN47'>††</a> <span class="Versetto" id="C24_11">11&#160;</span>Semper enim nos, qui vivimus, in mortem tradimur propter Jesum: ut et vita Jesu manifestetur in carne nostra mortali. <span class="Versetto" id="C24_12">12&#160;</span>Ergo mors in nobis operatur, vita autem in vobis.<a href='#FN48'>‡‡</a> <span class="Versetto" id="C24_13">13&#160;</span>Habentes autem eumdem spiritum fidei, sicut scriptum est: Credidi, propter quod locutus sum: et nos credimus, propter quod et loquimur: <span class="Versetto" id="C24_14">14&#160;</span>scientes quoniam qui suscitavit Jesum, et nos cum Jesu suscitabit, et constituet vobiscum.<a href='#FN49'>§§</a> <span class="Versetto" id="C24_15">15&#160;</span>Omnia enim propter vos: ut gratia abundans, per multos in gratiarum actione, abundet in gloriam Dei. <span class="Versetto" id="C24_16">16&#160;</span>Propter quod non deficimus: sed licet is, qui foris est, noster homo corrumpatur, tamen is, qui intus est, renovatur de die in diem. <span class="Versetto" id="C24_17">17&#160;</span>Id enim, quod in præsenti est momentaneum et leve tribulationis nostræ, supra modum in sublimitate æternum gloriæ pondus operatur in nobis, <span class="Versetto" id="C24_18">18&#160;</span>non contemplantibus nobis quæ videntur, sed quæ non videntur. Quæ enim videntur, temporalia sunt: quæ autem non videntur, æterna sunt.</p>

  <p class='pT4' id='C25_0'>5</p>

  <p class='Normale'><span class="Versetto" id="C25_1">1&#160;</span>Scimus enim quoniam si terrestris domus nostra hujus habitationis dissolvatur, quod ædificationem ex Deo habemus, domum non manufactam, æternam in cælis.<a href='#FN50'>*</a> <span class="Versetto" id="C25_2">2&#160;</span>Nam et in hoc ingemiscimus, habitationem nostram, quæ de cælo est, superindui cupientes:<a href='#FN51'>†</a> <span class="Versetto" id="C25_3">3&#160;</span>si tamen vestiti, non nudi inveniamur.<a href='#FN52'>‡</a> <span class="Versetto" id="C25_4">4&#160;</span>Nam et qui sumus in hoc tabernaculo, ingemiscimus gravati: eo quod nolumus expoliari, sed supervestiri, ut absorbeatur quod mortale est, a vita.<a href='#FN53'>§</a> <span class="Versetto" id="C25_5">5&#160;</span>Qui autem efficit nos in hoc ipsum, Deus, qui dedit nobis pignus Spiritus. <span class="Versetto" id="C25_6">6&#160;</span>Audentes igitur semper, scientes quoniam dum sumus in corpore, peregrinamur a Domino<a href='#FN54'>**</a> <span class="Versetto" id="C25_7">7&#160;</span>(per fidem enim ambulamus, et non per speciem): <span class="Versetto" id="C25_8">8&#160;</span>audemus autem, et bonam voluntatem habemus magis peregrinari a corpore, et præsentes esse ad Dominum. <span class="Versetto" id="C25_9">9&#160;</span>Et ideo contendimus, sive absentes, sive præsentes, placere illi. <span class="Versetto" id="C25_10">10&#160;</span>Omnes enim nos manifestari oportet ante tribunal Christi, ut referat unusquisque propria corporis, prout gessit, sive bonum, sive malum.<a href='#FN55'>††</a> <span class="Versetto" id="C25_11">11&#160;</span>Scientes ergo timorem Domini, hominibus suademus, Deo autem manifesti sumus. Spero autem et in conscientiis vestris manifestos nos esse.<a href='#FN56'>‡‡</a> <span class="Versetto" id="C25_12">12&#160;</span>Non iterum commendamus nos vobis, sed occasionem damus vobis gloriandi pro nobis: ut habeatis ad eos qui in facie gloriantur, et non in corde. <span class="Versetto" id="C25_13">13&#160;</span>Sive enim mente excedimus Deo: sive sobrii sumus, vobis.<a href='#FN57'>§§</a> <span class="Versetto" id="C25_14">14&#160;</span>Caritas enim Christi urget nos: æstimantes hoc, quoniam si unus pro omnibus mortuus est, ergo omnes mortui sunt:<a href='#FN58'>***</a> <span class="Versetto" id="C25_15">15&#160;</span>et pro omnibus mortuus est Christus: ut, et qui vivunt, jam non sibi vivant, sed ei qui pro ipsis mortuus est et resurrexit.<a href='#FN59'>†††</a> <span class="Versetto" id="C25_16">16&#160;</span>Itaque nos ex hoc neminem novimus secundum carnem. Et si cognovimus secundum carnem Christum, sed nunc jam non novimus.<a href='#FN60'>‡‡‡</a> <span class="Versetto" id="C25_17">17&#160;</span>Si qua ergo in Christo nova creatura, vetera transierunt: ecce facta sunt omnia nova.<a href='#FN61'>§§§</a> <span class="Versetto" id="C25_18">18&#160;</span>Omnia autem ex Deo, qui nos reconciliavit sibi per Christum: et dedit nobis ministerium reconciliationis, <span class="Versetto" id="C25_19">19&#160;</span>quoniam quidem Deus erat in Christo mundum reconcilians sibi, non reputans illis delicta ipsorum, et posuit in nobis verbum reconciliationis.<a href='#FN62'>*</a> <span class="Versetto" id="C25_20">20&#160;</span>Pro Christo ergo legatione fungimur, tamquam Deo exhortante per nos. Obsecramus pro Christo, reconciliamini Deo.<a href='#FN63'>†</a> <span class="Versetto" id="C25_21">21&#160;</span>Eum, qui non noverat peccatum, pro nobis peccatum fecit, ut nos efficeremur justitia Dei in ipso.<a href='#FN64'>‡</a></p>

  <p class='pT4' id='C26_0'>6</p>

  <p class='Normale'><span class="Versetto" id="C26_1">1&#160;</span>Adjuvantes autem exhortamur ne in vacuum gratiam Dei recipiatis.<a href='#FN65'>*</a> <span class="Versetto" id="C26_2">2&#160;</span>Ait enim: Tempore accepto exaudivi te, et in die salutis adjuvi te. Ecce nunc tempus acceptabile, ecce nunc dies salutis.<a href='#FN66'>†</a> <span class="Versetto" id="C26_3">3&#160;</span>Nemini dantes ullam offensionem, ut non vituperetur ministerium nostrum:<a href='#FN67'>‡</a> <span class="Versetto" id="C26_4">4&#160;</span>sed in omnibus exhibeamus nosmetipsos sicut Dei ministros in multa patientia, in tribulationibus, in necessitatibus, in angustiis,<a href='#FN68'>§</a> <span class="Versetto" id="C26_5">5&#160;</span>in plagis, in carceribus, in seditionibus, in laboribus, in vigiliis, in jejuniis, <span class="Versetto" id="C26_6">6&#160;</span>in castitate, in scientia, in longanimitate, in suavitate, in Spiritu Sancto, in caritate non ficta,<a href='#FN69'>**</a> <span class="Versetto" id="C26_7">7&#160;</span>in verbo veritatis, in virtute Dei, per arma justitiæ a dextris et a sinistris,<a href='#FN70'>††</a> <span class="Versetto" id="C26_8">8&#160;</span>per gloriam, et ignobilitatem, per infamiam, et bonam famam: ut seductores, et veraces, sicut qui ignoti, et cogniti:<a href='#FN71'>‡‡</a> <span class="Versetto" id="C26_9">9&#160;</span>quasi morientes, et ecce vivimus: ut castigati, et non mortificati: <span class="Versetto" id="C26_10">10&#160;</span>quasi tristes, semper autem gaudentes: sicut egentes, multos autem locupletantes: tamquam nihil habentes, et omnia possidentes.<a href='#FN72'>§§</a> <span class="Versetto" id="C26_11">11&#160;</span>Os nostrum patet ad vos, o Corinthii; cor nostrum dilatatum est.<a href='#FN73'>***</a> <span class="Versetto" id="C26_12">12&#160;</span>Non angustiamini in nobis: angustiamini autem in visceribus vestris: <span class="Versetto" id="C26_13">13&#160;</span>eamdem autem habentes remunerationem, tamquam filiis dico, dilatamini et vos. <span class="Versetto" id="C26_14">14&#160;</span>Nolite jugum ducere cum infidelibus. Quæ enim participatio justitiæ cum iniquitate? aut quæ societas luci ad tenebras?<a href='#FN74'>†††</a> <span class="Versetto" id="C26_15">15&#160;</span>quæ autem conventio Christi ad Belial? aut quæ pars fideli cum infideli?<a href='#FN75'>‡‡‡</a> <span class="Versetto" id="C26_16">16&#160;</span>qui autem consensus templo Dei cum idolis? vos enim estis templum Dei vivi, sicut dicit Deus: [Quoniam inhabitabo in illis, et inambulabo inter eos, et ero illorum Deus, et ipsi erunt mihi populus.<a href='#FN76'>§§§</a> <span class="Versetto" id="C26_17">17&#160;</span>Propter quod exite de medio eorum, et separamini, dicit Dominus, et immundum ne tetigeritis: <span class="Versetto" id="C26_18">18&#160;</span>et ego recipiam vos: et ero vobis in patrem, et vos eritis mihi in filios et filias, dicit Dominus omnipotens.]</p>

  <p class='pT4' id='C27_0'>7</p>

  <p class='Normale'><span class="Versetto" id="C27_1">1&#160;</span>Has ergo habentes promissiones, carissimi, mundemus nos ab omni inquinamento carnis et spiritus, perficientes sanctificationem in timore Dei.<a href='#FN77'>*</a> <span class="Versetto" id="C27_2">2&#160;</span>Capite nos. Neminem læsimus, neminem corrupimus, neminem circumvenimus. <span class="Versetto" id="C27_3">3&#160;</span>Non ad condemnationem vestram dico: prædiximus enim quod in cordibus nostris estis ad commoriendum et ad convivendum.<a href='#FN78'>†</a> <span class="Versetto" id="C27_4">4&#160;</span>Multa mihi fiducia est apud vos, multa mihi gloriatio pro vobis: repletus sum consolatione; superabundo gaudio in omni tribulatione nostra.<a href='#FN79'>‡</a> <span class="Versetto" id="C27_5">5&#160;</span>Nam et cum venissemus in Macedoniam, nullam requiem habuit caro nostra, sed omnem tribulationem passi sumus: foris pugnæ, intus timores.<a href='#FN80'>§</a> <span class="Versetto" id="C27_6">6&#160;</span>Sed qui consolatur humiles, consolatus est nos Deus in adventu Titi. <span class="Versetto" id="C27_7">7&#160;</span>Non solum autem in adventu ejus, sed etiam in consolatione, qua consolatus est in vobis, referens nobis vestrum desiderium, vestrum fletum, vestram æmulationem pro me, ita ut magis gauderem.<a href='#FN81'>**</a> <span class="Versetto" id="C27_8">8&#160;</span>Quoniam etsi contristavi vos in epistola, non me pœnitet: etsi pœniteret, videns quod epistola illa (etsi ad horam) vos contristavit,<a href='#FN82'>††</a> <span class="Versetto" id="C27_9">9&#160;</span>nunc gaudeo: non quia contristati estis, sed quia contristati estis ad pœnitentiam. Contristati enim estis ad Deum, ut in nullo detrimentum patiamini ex nobis.<a href='#FN83'>‡‡</a> <span class="Versetto" id="C27_10">10&#160;</span>Quæ enim secundum Deum tristitia est, pœnitentiam in salutem stabilem operatur: sæculi autem tristitia mortem operatur.<a href='#FN84'>§§</a> <span class="Versetto" id="C27_11">11&#160;</span>Ecce enim hoc ipsum, secundum Deum contristari vos, quantam in vobis operatur sollicitudinem: sed defensionem, sed indignationem, sed timorem, sed desiderium, sed æmulationem, sed vindictam: in omnibus exhibuistis vos incontaminatos esse negotio.<a href='#FN85'>***</a> <span class="Versetto" id="C27_12">12&#160;</span>Igitur, etsi scripsi vobis, non propter eum qui fecit injuriam, nec propter eum qui passus est: sed ad manifestandam sollicitudinem nostram, quam habemus pro vobis<a href='#FN86'>†††</a> <span class="Versetto" id="C27_13">13&#160;</span>coram Deo: ideo consolati sumus. In consolatione autem nostra, abundantius magis gavisi sumus super gaudio Titi, quia refectus est spiritus ejus ab omnibus vobis:<a href='#FN87'>‡‡‡</a> <span class="Versetto" id="C27_14">14&#160;</span>et si quid apud illum de vobis gloriatus sum, non sum confusus: sed sicut omnia vobis in veritate locuti sumus, ita et gloriatio nostra, quæ fuit ad Titum, veritas facta est,<a href='#FN88'>§§§</a> <span class="Versetto" id="C27_15">15&#160;</span>et viscera ejus abundantius in vobis sunt, reminiscentis omnium vestrum obedientiam: quomodo cum timore et tremore excepistis illum. <span class="Versetto" id="C27_16">16&#160;</span>Gaudeo quod in omnibus confido in vobis.</p>

  <p class='pT4' id='C28_0'>8</p>

  <p class='Normale'><span class="Versetto" id="C28_1">1&#160;</span>Notam autem facimus vobis, fratres, gratiam Dei, quæ data est in ecclesiis Macedoniæ:<a href='#FN89'>*</a> <span class="Versetto" id="C28_2">2&#160;</span>quod in multo experimento tribulationis abundantia gaudii ipsorum fuit, et altissima paupertas eorum, abundavit in divitias simplicitatis eorum:<a href='#FN90'>†</a> <span class="Versetto" id="C28_3">3&#160;</span>quia secundum virtutem testimonium illis reddo, et supra virtutem voluntarii fuerunt, <span class="Versetto" id="C28_4">4&#160;</span>cum multa exhortatione obsecrantes nos gratiam, et communicationem ministerii, quod fit in sanctos. <span class="Versetto" id="C28_5">5&#160;</span>Et non sicut speravimus, sed semetipsos dederunt primum Domino, deinde nobis per voluntatem Dei,<a href='#FN91'>‡</a> <span class="Versetto" id="C28_6">6&#160;</span>ita ut rogaremus Titum, ut quemadmodum cœpit, ita et perficiat in vobis etiam gratiam istam. <span class="Versetto" id="C28_7">7&#160;</span>Sed sicut in omnibus abundatis fide, et sermone, et scientia, et omni sollicitudine, insuper et caritate vestra in nos, ut et in hac gratia abundetis. <span class="Versetto" id="C28_8">8&#160;</span>Non quasi imperans dico: sed per aliorum sollicitudinem, etiam vestræ caritatis ingenium bonum comprobans.<a href='#FN92'>§</a> <span class="Versetto" id="C28_9">9&#160;</span>Scitis enim gratiam Domini nostri Jesu Christi, quoniam propter vos egenus factus est, cum esset dives, ut illius inopia vos divites essetis.<a href='#FN93'>**</a> <span class="Versetto" id="C28_10">10&#160;</span>Et consilium in hoc do: hoc enim vobis utile est, qui non solum facere, sed et velle cœpistis ab anno priore:<a href='#FN94'>††</a> <span class="Versetto" id="C28_11">11&#160;</span>nunc vero et facto perficite: ut quemadmodum promptus est animus voluntatis, ita sit et perficiendi ex eo quod habetis. <span class="Versetto" id="C28_12">12&#160;</span>Si enim voluntas prompta est, secundum id quod habet, accepta est, non secundum id quod non habet. <span class="Versetto" id="C28_13">13&#160;</span>Non enim ut aliis sit remissio, vobis autem tribulatio, sed ex æqualitate.<a href='#FN95'>‡‡</a> <span class="Versetto" id="C28_14">14&#160;</span>In præsenti tempore vestra abundantia illorum inopiam suppleat: ut et illorum abundantia vestræ inopiæ sit supplementum, ut fiat æqualitas, sicut scriptum est:<a href='#FN96'>§§</a> <span class="Versetto" id="C28_15">15&#160;</span>Qui multum, non abundavit: et qui modicum, non minoravit.<a href='#FN97'>***</a> <span class="Versetto" id="C28_16">16&#160;</span>Gratias autem Deo, qui dedit eamdem sollicitudinem pro vobis in corde Titi, <span class="Versetto" id="C28_17">17&#160;</span>quoniam exhortationem quidem suscepit: sed cum sollicitior esset, sua voluntate profectus est ad vos. <span class="Versetto" id="C28_18">18&#160;</span>Misimus etiam cum illo fratrem, cujus laus est in Evangelio per omnes ecclesias:<a href='#FN98'>†††</a> <span class="Versetto" id="C28_19">19&#160;</span>non solum autem, sed et ordinatus est ab ecclesiis comes peregrinationis nostræ in hanc gratiam, quæ ministratur a nobis ad Domini gloriam, et destinatam voluntatem nostram:<a href='#FN99'>‡‡‡</a> <span class="Versetto" id="C28_20">20&#160;</span>devitantes hoc, ne quis nos vituperet in hac plenitudine, quæ ministratur a nobis.<a href='#FN100'>§§§</a> <span class="Versetto" id="C28_21">21&#160;</span>Providemus enim bona non solum coram Deo, sed etiam coram hominibus.<a href='#FN101'>*</a> <span class="Versetto" id="C28_22">22&#160;</span>Misimus autem cum illis et fratrem nostrum, quem probavimus in multis sæpe sollicitum esse: nunc autem multo sollicitiorem, confidentia multa in vos,<a href='#FN102'>†</a> <span class="Versetto" id="C28_23">23&#160;</span>sive pro Tito, qui est socius meus, et in vos adjutor, sive fratres nostri, Apostoli ecclesiarum, gloria Christi.<a href='#FN103'>‡</a> <span class="Versetto" id="C28_24">24&#160;</span>Ostensionem ergo, quæ est caritatis vestræ, et nostræ gloriæ pro vobis, in illos ostendite in faciem ecclesiarum.<a href='#FN104'>§</a></p>

  <p class='pT4' id='C29_0'>9</p>

  <p class='Normale'><span class="Versetto" id="C29_1">1&#160;</span>Nam de ministerio, quod fit in sanctos ex abundanti est mihi scribere vobis. <span class="Versetto" id="C29_2">2&#160;</span>Scio enim promptum animum vestrum: pro quo de vobis glorior apud Macedones. Quoniam et Achaia parata est ab anno præterito, et vestra æmulatio provocavit plurimos.<a href='#FN105'>*</a> <span class="Versetto" id="C29_3">3&#160;</span>Misi autem fratres: ut ne quod gloriamur de vobis, evacuetur in hac parte, ut (quemadmodum dixi) parati sitis: <span class="Versetto" id="C29_4">4&#160;</span>ne cum venerint Macedones mecum, et invenerint vos imparatos, erubescamus nos (ut non dicamus vos) in hac substantia.<a href='#FN106'>†</a> <span class="Versetto" id="C29_5">5&#160;</span>Necessarium ergo existimavi rogare fratres, ut præveniant ad vos, et præparent repromissam benedictionem hanc paratam esse sic, quasi benedictionem, non tamquam avaritiam. <span class="Versetto" id="C29_6">6&#160;</span>Hoc autem dico: qui parce seminat, parce et metet: et qui seminat in benedictionibus, de benedictionibus et metet.<a href='#FN107'>‡</a> <span class="Versetto" id="C29_7">7&#160;</span>Unusquisque, prout destinavit in corde suo, non ex tristitia, aut ex necessitate: hilarem enim datorem diligit Deus.<a href='#FN108'>§</a> <span class="Versetto" id="C29_8">8&#160;</span>Potens est autem Deus omnem gratiam abundare facere in vobis: ut in omnibus semper omnem sufficientiam habentes, abundetis in omne opus bonum,<a href='#FN109'>**</a> <span class="Versetto" id="C29_9">9&#160;</span>sicut scriptum est: Dispersit, dedit pauperibus: justitia ejus manet in sæculum sæculi.<a href='#FN110'>††</a> <span class="Versetto" id="C29_10">10&#160;</span>Qui autem administrat semen seminanti: et panem ad manducandum præstabit, et multiplicabit semen vestrum, et augebit incrementa frugum justitiæ vestræ:<a href='#FN111'>‡‡</a> <span class="Versetto" id="C29_11">11&#160;</span>ut in omnibus locupletati abundetis in omnem simplicitatem, quæ operatur per nos gratiarum actionem Deo.<a href='#FN112'>§§</a> <span class="Versetto" id="C29_12">12&#160;</span>Quoniam ministerium hujus officii non solum supplet ea quæ desunt sanctis, sed etiam abundat per multas gratiarum actiones in Domino, <span class="Versetto" id="C29_13">13&#160;</span>per probationem ministerii hujus, glorificantes Deum in obedientia confessionis vestræ, in Evangelium Christi, et simplicitate communicationis in illos, et in omnes, <span class="Versetto" id="C29_14">14&#160;</span>et in ipsorum obsecratione pro vobis, desiderantium vos propter eminentem gratiam Dei in vobis. <span class="Versetto" id="C29_15">15&#160;</span>Gratias Deo super inenarrabili dono ejus.<a href='#FN113'>***</a></p>

  <p class='pT4' id='C210_0'>10</p>

  <p class='Normale'><span class="Versetto" id="C210_1">1&#160;</span>Ipse autem ego Paulus obsecro vos per mansuetudinem et modestiam Christi, qui in facie quidem humilis sum inter vos, absens autem confido in vos.<a href='#FN114'>*</a> <span class="Versetto" id="C210_2">2&#160;</span>Rogo autem vos ne præsens audeam per eam confidentiam, qua existimor audere in quosdam, qui arbitrantur nos tamquam secundum carnem ambulemus. <span class="Versetto" id="C210_3">3&#160;</span>In carne enim ambulantes, non secundum carnem militamus.<a href='#FN115'>†</a> <span class="Versetto" id="C210_4">4&#160;</span>Nam arma militiæ nostræ non carnalia sunt, sed potentia Deo ad destructionem munitionum, consilia destruentes,<a href='#FN116'>‡</a> <span class="Versetto" id="C210_5">5&#160;</span>et omnem altitudinem extollentem se adversus scientiam Dei, et in captivitatem redigentes omnem intellectum in obsequium Christi, <span class="Versetto" id="C210_6">6&#160;</span>et in promptu habentes ulcisci omnem inobedientiam, cum impleta fuerit vestra obedientia.<a href='#FN117'>§</a> <span class="Versetto" id="C210_7">7&#160;</span>Quæ secundum faciem sunt, videte. Si quis confidit sibi Christi se esse, hoc cogitet iterum apud se: quia sicut ipse Christi est, ita et nos.<a href='#FN118'>**</a> <span class="Versetto" id="C210_8">8&#160;</span>Nam etsi amplius aliquid gloriatus fuero de potestate nostra, quam dedit nobis Dominus in ædificationem, et non in destructionem vestram, non erubescam.<a href='#FN119'>††</a> <span class="Versetto" id="C210_9">9&#160;</span>Ut autem non existimer tamquam terrere vos per epistolas:<a href='#FN120'>‡‡</a> <span class="Versetto" id="C210_10">10&#160;</span>quoniam quidem epistolæ, inquiunt, graves sunt et fortes: præsentia autem corporis infirma, et sermo contemptibilis: <span class="Versetto" id="C210_11">11&#160;</span>hoc cogitet qui ejusmodi est, quia quales sumus verbo per epistolas absentes, tales et præsentes in facto.<a href='#FN121'>§§</a> <span class="Versetto" id="C210_12">12&#160;</span>Non enim audemus inserere, aut comparare nos quibusdam, qui seipsos commendant: sed ipsi in nobis nosmetipsos metientes, et comparantes nosmetipsos nobis.<a href='#FN122'>***</a> <span class="Versetto" id="C210_13">13&#160;</span>Nos autem non in immensum gloriabimur, sed secundum mensuram regulæ, qua mensus est nobis Deus, mensuram pertingendi usque ad vos.<a href='#FN123'>†††</a> <span class="Versetto" id="C210_14">14&#160;</span>Non enim quasi non pertingentes ad vos, superextendimus nos: usque ad vos enim pervenimus in Evangelio Christi. <span class="Versetto" id="C210_15">15&#160;</span>Non in immensum gloriantes in alienis laboribus: spem autem habentes crescentis fidei vestræ, in vobis magnificari secundum regulam nostram in abundantiam,<a href='#FN124'>‡‡‡</a> <span class="Versetto" id="C210_16">16&#160;</span>etiam in illa, quæ ultra vos sunt, evangelizare, non in aliena regula in iis quæ præparata sunt gloriari. <span class="Versetto" id="C210_17">17&#160;</span>Qui autem gloriatur, in Domino glorietur.<a href='#FN125'>§§§</a> <span class="Versetto" id="C210_18">18&#160;</span>Non enim qui seipsum commendat, ille probatus est: sed quem Deus commendat.<a href='#FN126'>*</a></p>

  <p class='pT4' id='C211_0'>11</p>

  <p class='Normale'><span class="Versetto" id="C211_1">1&#160;</span>Utinam sustineretis modicum quid insipientiæ meæ, sed et supportare me:<a href='#FN127'>*</a> <span class="Versetto" id="C211_2">2&#160;</span>æmulor enim vos Dei æmulatione. Despondi enim vos uni viro, virginem castam exhibere Christo.<a href='#FN128'>†</a> <span class="Versetto" id="C211_3">3&#160;</span>Timeo autem ne sicut serpens Hevam seduxit astutia sua, ita corrumpantur sensus vestri, et excidant a simplicitate, quæ est in Christo.<a href='#FN129'>‡</a> <span class="Versetto" id="C211_4">4&#160;</span>Nam si is qui venit, alium Christum prædicat, quem non prædicavimus, aut alium spiritum accipitis, quem non accepistis: aut aliud Evangelium, quod non recepistis: recte pateremini.<a href='#FN130'>§</a> <span class="Versetto" id="C211_5">5&#160;</span>Existimo enim nihil me minus fecisse a magnis Apostolis.<a href='#FN131'>**</a> <span class="Versetto" id="C211_6">6&#160;</span>Nam etsi imperitus sermone, sed non scientia, in omnibus autem manifestati sumus vobis.<a href='#FN132'>††</a> <span class="Versetto" id="C211_7">7&#160;</span>Aut numquid peccatum feci, meipsum humilians, ut vos exaltemini? quoniam gratis Evangelium Dei evangelizavi vobis?<a href='#FN133'>‡‡</a> <span class="Versetto" id="C211_8">8&#160;</span>Alias ecclesias expoliavi, accipiens stipendium ad ministerium vestrum. <span class="Versetto" id="C211_9">9&#160;</span>Et cum essem apud vos, et egerem, nulli onerosus fui: nam quod mihi deerat, suppleverunt fratres, qui venerunt a Macedonia: et in omnibus sine onere me vobis servavi, et servabo. <span class="Versetto" id="C211_10">10&#160;</span>Est veritas Christi in me, quoniam hæc gloriatio non infringetur in me in regionibus Achaiæ.<a href='#FN134'>§§</a> <span class="Versetto" id="C211_11">11&#160;</span>Quare? quia non diligo vos? Deus scit. <span class="Versetto" id="C211_12">12&#160;</span>Quod autem facio, et faciam: ut amputem occasionem eorum qui volunt occasionem, ut in quo gloriantur, inveniantur sicut et nos. <span class="Versetto" id="C211_13">13&#160;</span>Nam ejusmodi pseudoapostoli sunt operarii subdoli, transfigurantes se in apostolos Christi.<a href='#FN135'>***</a> <span class="Versetto" id="C211_14">14&#160;</span>Et non mirum: ipse enim Satanas transfigurat se in angelum lucis. <span class="Versetto" id="C211_15">15&#160;</span>Non est ergo magnum, si ministri ejus transfigurentur velut ministri justitiæ: quorum finis erit secundum opera ipsorum.<a href='#FN136'>†††</a> <span class="Versetto" id="C211_16">16&#160;</span>Iterum dico (ne quis me putet insipientem esse, alioquin velut insipientem accipite me, ut et ego modicum quid glorier), <span class="Versetto" id="C211_17">17&#160;</span>quod loquor, non loquor secundum Deum, sed quasi in insipientia, in hac substantia gloriæ.<a href='#FN137'>‡‡‡</a> <span class="Versetto" id="C211_18">18&#160;</span>Quoniam multi gloriantur secundum carnem: et ego gloriabor. <span class="Versetto" id="C211_19">19&#160;</span>Libenter enim suffertis insipientes, cum sitis ipsi sapientes. <span class="Versetto" id="C211_20">20&#160;</span>Sustinetis enim si quis vos in servitutem redigit, si quis devorat, si quis accipit, si quis extollitur, si quis in faciem vos cædit.<a href='#FN138'>§§§</a> <span class="Versetto" id="C211_21">21&#160;</span>Secundum ignobilitatem dico, quasi nos infirmi fuerimus in hac parte. In quo quis audet (in insipientia dico) audeo et ego: <span class="Versetto" id="C211_22">22&#160;</span>Hebræi sunt, et ego: Israëlitæ sunt, et ego: semen Abrahæ sunt, et ego.<a href='#FN139'>*</a> <span class="Versetto" id="C211_23">23&#160;</span>Ministri Christi sunt (ut minus sapiens dico), plus ego: in laboribus plurimis, in carceribus abundantius, in plagis supra modum, in mortibus frequenter.<a href='#FN140'>†</a> <span class="Versetto" id="C211_24">24&#160;</span>A Judæis quinquies, quadragenas, una minus, accepi.<a href='#FN141'>‡</a> <span class="Versetto" id="C211_25">25&#160;</span>Ter virgis cæsus sum, semel lapidatus sum: ter naufragium feci, nocte et die in profundo maris fui, <span class="Versetto" id="C211_26">26&#160;</span>in itineribus sæpe, periculis fluminum, periculis latronum, periculis ex genere, periculis ex gentibus, periculis in civitate, periculis in solitudine, periculis in mari, periculis in falsis fratribus:<a href='#FN142'>§</a> <span class="Versetto" id="C211_27">27&#160;</span>in labore et ærumna, in vigiliis multis, in fame et siti, in jejuniis multis, in frigore et nuditate,<a href='#FN143'>**</a> <span class="Versetto" id="C211_28">28&#160;</span>præter illa quæ extrinsecus sunt, instantia mea quotidiana, sollicitudo omnium ecclesiarum.<a href='#FN144'>††</a> <span class="Versetto" id="C211_29">29&#160;</span>Quis infirmatur, et ego non infirmor? quis scandalizatur, et ego non uror?<a href='#FN145'>‡‡</a> <span class="Versetto" id="C211_30">30&#160;</span>Si gloriari oportet, quæ infirmitatis meæ sunt, gloriabor. <span class="Versetto" id="C211_31">31&#160;</span>Deus et Pater Domini nostri Jesu Christi, qui est benedictus in sæcula, scit quod non mentior.<a href='#FN146'>§§</a> <span class="Versetto" id="C211_32">32&#160;</span>Damasci præpositus gentis Aretæ regis custodiebat civitatem Damascenorum ut me comprehenderet: <span class="Versetto" id="C211_33">33&#160;</span>et per fenestram in sporta dimissus sum per murum, et sic effugi manus ejus.</p>

  <p class='pT4' id='C212_0'>12</p>

  <p class='Normale'><span class="Versetto" id="C212_1">1&#160;</span>Si gloriari oportet (non expedit quidem), veniam autem ad visiones et revelationes Domini. <span class="Versetto" id="C212_2">2&#160;</span>Scio hominem in Christo ante annos quatuordecim, sive in corpore nescio, sive extra corpus nescio, Deus scit, raptum hujusmodi usque ad tertium cælum.<a href='#FN147'>*</a> <span class="Versetto" id="C212_3">3&#160;</span>Et scio hujusmodi hominem sive in corpore, sive extra corpus nescio, Deus scit: <span class="Versetto" id="C212_4">4&#160;</span>quoniam raptus est in paradisum: et audivit arcana verba, quæ non licet homini loqui.<a href='#FN148'>†</a> <span class="Versetto" id="C212_5">5&#160;</span>Pro hujusmodi gloriabor: pro me autem nihil gloriabor nisi in infirmitatibus meis. <span class="Versetto" id="C212_6">6&#160;</span>Nam etsi voluero gloriari, non ero insipiens: veritatem enim dicam: parco autem, ne quis me existimet supra id quod videt in me, aut aliquid audit ex me.<a href='#FN149'>‡</a> <span class="Versetto" id="C212_7">7&#160;</span>Et ne magnitudo revelationum extollat me, datus est mihi stimulus carnis meæ angelus Satanæ, qui me colaphizet.<a href='#FN150'>§</a> <span class="Versetto" id="C212_8">8&#160;</span>Propter quod ter Dominum rogavi ut discederet a me: <span class="Versetto" id="C212_9">9&#160;</span>et dixit mihi: Sufficit tibi gratia mea: nam virtus in infirmitate perficitur. Libenter igitur gloriabor in infirmitatibus meis, ut inhabitet in me virtus Christi.<a href='#FN151'>**</a> <span class="Versetto" id="C212_10">10&#160;</span>Propter quod placeo mihi in infirmitatibus meis, in contumeliis, in necessitatibus, in persecutionibus, in angustiis pro Christo: cum enim infirmor, tunc potens sum. <span class="Versetto" id="C212_11">11&#160;</span>Factus sum insipiens, vos me coëgistis. Ego enim a vobis debui commendari: nihil enim minus fui ab iis, qui sunt supra modum Apostoli: tametsi nihil sum:<a href='#FN152'>††</a> <span class="Versetto" id="C212_12">12&#160;</span>signa tamen apostolatus mei facta sunt super vos in omni patientia, in signis, et prodigiis, et virtutibus.<a href='#FN153'>‡‡</a> <span class="Versetto" id="C212_13">13&#160;</span>Quid est enim, quod minus habuistis præ ceteris ecclesiis, nisi quod ego ipse non gravavi vos? donate mihi hanc injuriam. <span class="Versetto" id="C212_14">14&#160;</span>Ecce tertio hoc paratus sum venire ad vos: et non ero gravis vobis. Non enim quæro quæ vestra sunt, sed vos. Nec enim debent filii parentibus thesaurizare, sed parentes filiis.<a href='#FN154'>§§</a> <span class="Versetto" id="C212_15">15&#160;</span>Ego autem libentissime impendam, et super impendar ipse pro animabus vestris: licet plus vos diligens, minus diligar.<a href='#FN155'>***</a> <span class="Versetto" id="C212_16">16&#160;</span>Sed esto: ego vos non gravavi: sed cum essem astutus, dolo vos cepi. <span class="Versetto" id="C212_17">17&#160;</span>Numquid per aliquem eorum, quod misi ad vos, circumveni vos? <span class="Versetto" id="C212_18">18&#160;</span>Rogavi Titum, et misi cum illo fratrem. Numquid Titus vos circumvenit? nonne eodem spiritu ambulavimus? nonne iisdem vestigiis? <span class="Versetto" id="C212_19">19&#160;</span>Olim putatis quod excusemus nos apud vos? coram Deo in Christo loquimur: omnia autem, carissimi, propter ædificationem vestram.<a href='#FN156'>†††</a> <span class="Versetto" id="C212_20">20&#160;</span>Timeo enim ne forte cum venero, non quales volo, inveniam vos: et ego inveniar a vobis, qualem non vultis: ne forte contentiones, æmulationes, animositates, dissensiones, detractiones, susurrationes, inflationes, seditiones sint inter vos: <span class="Versetto" id="C212_21">21&#160;</span>ne iterum cum venero, humiliet me Deus apud vos, et lugeam multos ex iis qui ante peccaverunt, et non egerunt pœnitentiam super immunditia, et fornicatione, et impudicitia, quam gesserunt.<a href='#FN157'>‡‡‡</a></p>

  <p class='pT4' id='C213_0'>13</p>

  <p class='Normale'><span class="Versetto" id="C213_1">1&#160;</span>Ecce tertio hoc venio ad vos: in ore duorum vel trium testium stabit omne verbum. <span class="Versetto" id="C213_2">2&#160;</span>Prædixi, et prædico, ut præsens, et nunc absens iis qui ante peccaverunt, et ceteris omnibus, quoniam si venero iterum, non parcam.<a href='#FN158'>*</a> <span class="Versetto" id="C213_3">3&#160;</span>An experimentum quæritis ejus, qui in me loquitur Christus, qui in vobis non infirmatur, sed potens est in vobis?<a href='#FN159'>†</a> <span class="Versetto" id="C213_4">4&#160;</span>Nam etsi crucifixus est ex infirmitate: sed vivit ex virtute Dei. Nam et nos infirmi sumus in illo: sed vivemus cum eo ex virtute Dei in vobis.<a href='#FN160'>‡</a> <span class="Versetto" id="C213_5">5&#160;</span>Vosmetipsos tentate si estis in fide: ipsi vos probate. An non cognoscitis vosmetipsos quia Christus Jesus in vobis est? nisi forte reprobi estis. <span class="Versetto" id="C213_6">6&#160;</span>Spero autem quod cognoscetis, quia nos non sumus reprobi. <span class="Versetto" id="C213_7">7&#160;</span>Oramus autem Deum ut nihil mali faciatis, non ut nos probati appareamus, sed ut vos quod bonum est faciatis: nos autem ut reprobi simus.<a href='#FN161'>§</a> <span class="Versetto" id="C213_8">8&#160;</span>Non enim possumus aliquid adversus veritatem, sed pro veritate. <span class="Versetto" id="C213_9">9&#160;</span>Gaudemus enim, quoniam nos infirmi sumus, vos autem potentes estis. Hoc et oramus, vestram consummationem.<a href='#FN162'>**</a> <span class="Versetto" id="C213_10">10&#160;</span>Ideo hæc absens scribo, ut non præsens durius agam secundum potestatem, quam Dominus dedit mihi in ædificationem, et non in destructionem.<a href='#FN163'>††</a> <span class="Versetto" id="C213_11">11&#160;</span>De cetero, fratres, gaudete, perfecti estote, exhortamini, idem sapite, pacem habete, et Deus pacis et dilectionis erit vobiscum.<a href='#FN164'>‡‡</a> <span class="Versetto" id="C213_12">12&#160;</span>Salutate invicem in osculo sancto. Salutant vos omnes sancti. <span class="Versetto" id="C213_13">13&#160;</span>Gratia Domini nostri Jesu Christi, et caritas Dei, et communicatio Sancti Spiritus sit cum omnibus vobis. Amen.<a href='#FN165'>§§</a></p>

  <p class="footnote"></p>

  <hr/>

  <aside id="FN1">
    <p class="f"><a class="notebackref" href="#C21_1"><span class="notemark">*</span> 1:1</a> <span class="fk">Argumentum</span><span class="ft"> Post actam a Corinthiis pœnitentiam, consolatoriam scribit eis Epistolam Apostolus a Troade per Titum; et collaudans eos hortatur ad meliora, contristatos quidem eos, sed emendatos ostendens. </span><span class="fk">Paulus apostolus. </span><span class="ft"> Salutationem primo more solito præmittit. Inde de bonis per gratiam collatis gratias Deo agit loquens perfectis: post ad passionis tolerantiam sui exemplo invitat; postea pseudoapostolos deprimendo redarguit detegens versutias eorum. Et se multis modis commendat. Tandem moralis admonitio cum iteratione benedictionis subditur. Salutationem igitur præmittens, contra pseudosuperbiam, </span><span class="fk">Paulum; </span><span class="ft"> et contra cordis præsumptionem, </span><span class="fk">apostolum</span><span class="ft"> se nominat dicens: </span><span class="fk">Paulus, </span><span class="ft"> etc.</span></p>
  </aside>

  <aside id="FN2">
    <p class="f"><a class="notebackref" href="#C21_2"><span class="notemark">†</span> 1:2</a> <span class="fk">Benedictus. </span><span class="ft"> Primum perfectis loquitur de tribulatione, proponens se exemplum patientiæ et consolationis a Deo acceptæ, ducens laudi quod alii ignominiæ. </span><span class="fk">Deus. </span><span class="ft"> Creator omnium. </span><span class="fk">Pater Domini. </span><span class="ft"> Per quem est et nobis. </span><span class="fk">Pater misericordiarum. </span><span class="ft"> Paterne dans veniam peccatorum, et bona opera, et in tribulatione constantiam. </span><span class="fk">Et Deus. </span><span class="ft"> Dator </span><span class="fk">totius</span><span class="ft"> perfectæ </span><span class="fk">consolationis: </span><span class="ft"> quantam decet dare Deum his, qui pro Christo patiuntur. Quod Deus sit consolationis, ex hoc patet quod consolatur.</span></p>
  </aside>

  <aside id="FN3">
    <p class="f"><a class="notebackref" href="#C21_4"><span class="notemark">‡</span> 1:4</a> <span class="fk">Qua exhortamur. </span><span class="ft"> Id est, quam Deus ad hoc dedit, non solum ut consolaretur, sed etiam exhortaretur: et ita nostra consolatio valet etiam ad alios exhortari, ut vere possimus consolari.</span></p>
  </aside>

  <aside id="FN4">
    <p class="f"><a class="notebackref" href="#C21_9"><span class="notemark">§</span> 1:9</a> <span class="fk">Ipsi. </span><span class="ft"> Non solum alii de nobis, sed et </span><span class="fk">in nobis, </span><span class="ft"> etc., quia natura nostra nil nisi mortem promittebat vel defectum. Tantam insolentiam impiorum significat insurrexisse contra fidei prædicatores, ut mortem coram oculis haberent. Sic enim afflicti fuerant, ut desperarent de præsenti vita. Sed quia Deus præsidia sua non negat in desperatione positis, maxime suis, eripuit illos desperantes de semetipsis, fidentes autem de Deo. Nimia enim pressura deficere se profitebantur nisi adesset Deus.</span></p>
  </aside>

  <aside id="FN5">
    <p class="f"><a class="notebackref" href="#C21_10"><span class="notemark">**</span> 1:10</a> <span class="fk">Et eruit. </span><span class="ft"> Deus præsidia sua non negat suis in necessitate positis</span></p>
  </aside>

  <aside id="FN6">
    <p class="f"><a class="notebackref" href="#C21_12"><span class="notemark">††</span> 1:12</a> <span class="fk">Nam gloria nostra. </span><span class="ft"> Ideo et vos et alii debetis orare pro nobis Vel ideo orationes vestræ poterunt nos juvare: quia hoc unde gloriamur tam honestum est, scilicet: </span><span class="fk">Testimonium. </span><span class="ft"> Sunt bona opera, quæ testantur exterius quid sit in conscientia, </span><span class="fk">Testimonium, </span><span class="ft"> id est conscientia non remordens, sed testificans, quod in simplicitate, etc. </span><span class="fk">Sinceritate Dei. </span><span class="ft"> Sicut impiis est magna pœna conscientia, ita piis gaudium. Non quasi inde superbe gloriantibus, sed Deo totum dantibus; ideo recte non ait: Gloria nostra est testimonium alienæ malitiæ vel minoris gratiæ, sed conscientiæ nostræ. Quæ quia occulta, non est subjecta alieno judicio, et ideo nullus præsumat contra eam vel cogitare, vel proferre sententiam. </span><span class="fk">Non in carnali sapientia. </span><span class="ft"> Carnalis sapientiæ est voluptates diligere, labores vitare, vel secundum naturas rerum et non contra, prædicare, ut pseudo faciebant quorum fucatam prædicationem arguit</span></p>
  </aside>

  <aside id="FN7">
    <p class="f"><a class="notebackref" href="#C21_13"><span class="notemark">‡‡</span> 1:13</a> <span class="fk">Spero autem. </span><span class="ft"> Proficere illos sperat, quia cœperant meliores effici cognito Apostoli affectu circa se, et gloriabantur in eo.</span></p>
  </aside>

  <aside id="FN8">
    <p class="f"><a class="notebackref" href="#C21_14"><span class="notemark">§§</span> 1:14</a> <span class="fk">Quia gloria vestra sumus. </span><span class="ft"> Cognoscetis quia gloria, id est per nos consequi gloriam æternam debetis, et nos per vos bene instructos, quod non esset, si offendicula a vobis acciperemus.</span></p>
  </aside>

  <aside id="FN9">
    <p class="f"><a class="notebackref" href="#C21_15"><span class="notemark">***</span> 1:15</a> <span class="fk">Hac confidentia. </span><span class="ft"> Quia vita quorumdam munda vel emendata erat, voluit videre quos ante indignum erat videre. Si ergo non ivit, voluit intelligi esse aliquos inter eos propter quos voluntatem suam non implevit Apostolus, qui operam adhibere debent ut modo se purgent. </span><span class="fk">Volui prius venire ad vos, ut secundam gratiam, </span><span class="ft"> etc. </span><span class="fk">Prius, </span><span class="ft"> quia in priori Epistola promiserat se venturum, et non venerat: et ideo mendax et levis videbatur, quod modo excusat. Non enim fecit hoc, nisi pro eorum culpa. Non est judicandus mendax, qui dicit falsum quod putat verum: quia quantum in se est non fallit ipse, sed fallitur. Econtra mentitur ille, qui dicit verum quod putat falsum, nec est liber a mendacio; qui ore nesciens verum loquitur, sciens autem non esse verum, voluntate mentitur.</span></p>
  </aside>

  <aside id="FN10">
    <p class="f"><a class="notebackref" href="#C21_17"><span class="notemark">†††</span> 1:17</a> <span class="fk">Ut sit apud me, est et non. </span><span class="ft"> Id est, ut præponam voluntatem utilitati; quasi dicat: Non sic, quia utilitas præponenda est voluntati, et sic feci.</span></p>
  </aside>

  <aside id="FN11">
    <p class="f"><a class="notebackref" href="#C21_18"><span class="notemark">‡‡‡</span> 1:18</a> <span class="fk">Fidelis autem Deus, quia sermo noster, qui fuit apud vos non est, </span><span class="ft"> etc. Quasi dicat: In hoc non sum mentiri credendus, quia in nullo alio sum vobis mentitus. Et hoc credi potest, quia Deus est fidelis, qui promisit doctores veritatis.</span></p>
  </aside>

  <aside id="FN12">
    <p class="f"><a class="notebackref" href="#C21_20"><span class="notemark">§§§</span> 1:20</a> <span class="fk">Ad gloriam nostram. </span><span class="ft"> Quia per hoc probamur vera prædicare. Nostram dico, non enim tantum nobis tribuo, sed Deo, quia qui confirmat est Deus.</span></p>
  </aside>

  <aside id="FN13">
    <p class="f"><a class="notebackref" href="#C21_21"><span class="notemark">*</span> 1:21</a> <span class="fk">Vobiscum in Christo. </span><span class="ft"> Tunc si vos estis firmi in Christo, magis constat de nobis, per quos vos confirmati estis.</span></p>
  </aside>

  <aside id="FN14">
    <p class="f"><a class="notebackref" href="#C21_23"><span class="notemark">†</span> 1:23</a> <span class="fk">Ego autem, </span><span class="ft"> etc. Quasi dicat: Pro levitate vel terreno commodo non dimisi, sed parcens. Spiritualis tunc dispositum non implet, quando providentius aliquid ad salutem meditatur. </span><span class="fk">Non quia dominamur. </span><span class="ft"> Ne indignarentur quasi de dominio, eo quod dixerat, </span><span class="fk">parcens vobis non veni, subdit: Non quia dominamur, </span><span class="ft"> etc.</span></p>
  </aside>

  <aside id="FN15">
    <p class="f"><a class="notebackref" href="#C22_1"><span class="notemark">*</span> 2:1</a> <span class="fk">Statui autem. </span><span class="ft"> Parcens non veni, </span><span class="fk">sed statui hoc idem: </span><span class="ft"> quod promisi, cum primam misi epistolam, scilicet </span><span class="fk">ne iterum venirem: </span><span class="ft"> vel iterum esset tristitia sicut fuit, auditis eorum peccatis.</span></p>
  </aside>

  <aside id="FN16">
    <p class="f"><a class="notebackref" href="#C22_2"><span class="notemark">†</span> 2:2</a> <span class="fk">Si enim ego contristo. </span><span class="ft"> Corrigendo, increpando quocunque modo, vel per epistolam vel præsentiam.</span></p>
  </aside>

  <aside id="FN17">
    <p class="f"><a class="notebackref" href="#C22_4"><span class="notemark">‡</span> 2:4</a> <span class="fk">Non ut contristemini. </span><span class="ft"> Ad hoc enim corripiebat Apostolus, ut ostenderet quo amore illos diligeret, de quorum peccatis plus illis dolebat, qui non hoc affectu corripit, contristat. Insultat enim, qui non condolet fratri.</span></p>
  </aside>

  <aside id="FN18">
    <p class="f"><a class="notebackref" href="#C22_5"><span class="notemark">§</span> 2:5</a> <span class="fk">Si quis autem contristavit. </span><span class="ft"> Præcipit fornicatorem illum, quem prius Satanæ tradendum indicaverat, recipi, quia correctus erat. </span><span class="fk">Sed ex parte, ut non onerem, </span><span class="ft"> etc. Non omnibus onus tristitiæ impono, propter illos qui de peccatis doluerunt.</span></p>
  </aside>

  <aside id="FN19">
    <p class="f"><a class="notebackref" href="#C22_6"><span class="notemark">**</span> 2:6</a> <span class="fk">Objurgatio hæc, quæ fit a pluribus ita ut e contrario magis. </span><span class="ft"> Quæ etsi pro temporis quantitate vel alio modo non satis digna pœna videtur, in hoc tamen non est parva æstimanda, quod fit a pluribus quibus congregatis Satanæ traditus est. Magnum utique dolorem patitur, qui delictum suum plures videt horrere. Et ita sufficit, quod a pluribus objurgetur.</span></p>
  </aside>

  <aside id="FN20">
    <p class="f"><a class="notebackref" href="#C22_7"><span class="notemark">††</span> 2:7</a> <span class="fk">Donetis et consolemini. </span><span class="ft"> Recte homini pro peccato afflicto ignoscere et subvenire per consolationes præcipit. Si enim correctus in animo dolet, mox habet fructum. Hæc est enim vera pœnitentia, cessare a peccato.</span></p>
  </aside>

  <aside id="FN21">
    <p class="f"><a class="notebackref" href="#C22_9"><span class="notemark">‡‡</span> 2:9</a> <span class="fk">Ideo enim et scripsi. </span><span class="ft"> Cum propter eum recipiendum scripserim, propter hoc etiam scripsi, ut quos expertus sum mihi obedientes in ejectione, cognoscam an in omnibus obedientes sint futuri.</span></p>
  </aside>

  <aside id="FN22">
    <p class="f"><a class="notebackref" href="#C22_11"><span class="notemark">§§</span> 2:11</a> <span class="fk">Ut non circumveniamur. </span><span class="ft"> Ideo debemus condonare, ne decipiamur a Satana, per nimiam asperitatem. Sæpe enim propter asperiores animadversiones in desperationem infirmus præcipitatur.</span></p>
  </aside>

  <aside id="FN23">
    <p class="f"><a class="notebackref" href="#C22_12"><span class="notemark">***</span> 2:12</a> <span class="fk">Cum venissem autem Troadem, </span><span class="ft"> etc. Post interpositionem de recipiendo fornicatore, redit ad ipsos, ostendens quod sicut culpa eorum fuit, quod non venit Corinthum, sic quod non profecit in Troade, dum apud eos impeditus moratur Titus, sine quo non poterat ibi proficere, quia forsan lingua eorum Titus expressius uti poterat.</span></p>
  </aside>

  <aside id="FN24">
    <p class="f"><a class="notebackref" href="#C22_13"><span class="notemark">†††</span> 2:13</a> <span class="fk">Eo quod non. </span><span class="ft"> Quia solus non poterat fideles instruere, et simul perstrepentibus incredulis repugnare.</span></p>
  </aside>

  <aside id="FN25">
    <p class="f"><a class="notebackref" href="#C22_14"><span class="notemark">‡‡‡</span> 2:14</a> <span class="fk">Odorem notitiæ, </span><span class="ft"> etc. Id est Christum, qui velut odor procedens a Patre notificat eum invisibilem: sicut aliqua res quæ non videtur, per odorem cognoscitur, et in quo loco sit, intelligitur. Vel miracula vel doctrinæ verba quibus ad notitiam ejus venitur nomine odoris intellige.</span></p>
  </aside>

  <aside id="FN26">
    <p class="f"><a class="notebackref" href="#C22_15"><span class="notemark">§§§</span> 2:15</a> <span class="fk">Bonus odor. </span><span class="ft"> Scilicet ut olim hostia legalis, ita modo prædicatio vera, et sincera fama apostolorum. Dei Patris odor, Christus: odor Christi sunt apostoli in quorum vita et prædicatione Christus ostenditur, non blasphematur. Sicut de malis dicitur: </span><span class="fk">Nomen Domini per vos blasphematur inter gentes. </span></p>
  </aside>

  <aside id="FN27">
    <p class="f"><a class="notebackref" href="#C22_16"><span class="notemark">*</span> 2:16</a> <span class="fk">Odor mortis. </span><span class="ft"> Ut de nostra prædicatione procedat mors, inde ruentibus in æternam damnationem.</span></p>
  </aside>

  <aside id="FN28">
    <p class="f"><a class="notebackref" href="#C22_17"><span class="notemark">†</span> 2:17</a> <span class="fk">Sicut plurimi. </span><span class="ft"> Hic pseudoapostolos tangit, qui corrupta doctrina veritatem violabant, de quibus Isaias ait: </span><span class="fk">Caupones tui vino aquam miscent. </span></p>
  </aside>

  <aside id="FN29">
    <p class="f"><a class="notebackref" href="#C23_1"><span class="notemark">*</span> 3:1</a> <span class="fk">Incipimus iterum. </span><span class="ft"> Quia sciebat eos sinistre accipere suam commendationem, sicut et in prima Epistola, quasi suam gloriam quæreret; incipit contra eorum opinionem ostendere se non suam gloriam, sed Dei quærere.</span></p>
  </aside>

  <aside id="FN30">
    <p class="f"><a class="notebackref" href="#C23_3"><span class="notemark">†</span> 3:3</a> <span class="fk">Scripta non. </span><span class="ft"> Estis repræsentatio Christi et mea, hoc autem est firmiter scriptum in cordibus nostris, non delebiliter, ut quod atramento scribitur: vel non tetris notis hæreticæ pravitatis qui hæreses interserunt. </span><span class="fk">Non in tabulis. </span><span class="ft"> Lapis non signat nisi durissimam voluntatem, et adversus Deum inflexibilem. </span><span class="fk">Carnalibus. </span><span class="ft"> Id est, sensum habentibus, non lapideis sine sensu.</span></p>
  </aside>

  <aside id="FN31">
    <p class="f"><a class="notebackref" href="#C23_4"><span class="notemark">‡</span> 3:4</a> <span class="fk">Fiduciam. </span><span class="ft"> Dixit se non egere epistolis, modo dicit, quod non se commendat, sed Christum; quasi dicat: Epistola Christi, et nostra estis, sed fiduciam dicendi talia non ad vos, sed ad Deum referimus.</span></p>
  </aside>

  <aside id="FN32">
    <p class="f"><a class="notebackref" href="#C23_5"><span class="notemark">§</span> 3:5</a> <span class="fk">Non quod sufficientes. </span><span class="ft"> AUG., lib. 2, contra duasepist. Pelag., c. 8. Quis non videat prius esse cogitare quamcredere? Nullus quippe credit aliquid nisi prius cogitaverit esse credendum. Quanquam et ipsum credere nihil est aliud, quam cum assensione cogitare. Si ergo cogitare bonum non est ex nobis, nec credere. </span><span class="fk">Sed sufficientia. </span><span class="ft"> Attendant hic et verba ista perpendant, qui putant ex nobis esse fidei cœptum, et ex Deo ejus supplementum. Commendat enim gratiam, quæ non datur secundum aliqua merita, sed efficit omnia bona merita.</span></p>
  </aside>

  <aside id="FN33">
    <p class="f"><a class="notebackref" href="#C23_6"><span class="notemark">**</span> 3:6</a> <span class="fk">Qui et idoneos. </span><span class="ft"> Hic commendat se per dignitatem officii, scilicet Evangelii, præferens se non solum pseudoapostolis qui carnales observantias prædicant, sed et ipsi Moysi ministro legis.</span></p>
  </aside>

  <aside id="FN34">
    <p class="f"><a class="notebackref" href="#C23_9"><span class="notemark">††</span> 3:9</a> <span class="fk">Multo magis abundat. </span><span class="ft"> Id est in laude quam vetus: quia magis gloria Dei est in salute quam in morte. Quamvis enim juste damnet quod agebatur sub lege, tamen magis ad laudem proficit si indulget, ut possit se reus corrigere; quod per gratiam in Novo Testamento præstatur.</span></p>
  </aside>

  <aside id="FN35">
    <p class="f"><a class="notebackref" href="#C23_10"><span class="notemark">‡‡</span> 3:10</a> <span class="fk">Nam nec. </span><span class="ft"> Vere abundat, adeo quod ad ejus comparationem illa nec dicenda est gloria. </span><span class="fk">Quod claruit. </span><span class="ft"> Scilicet Moyses in </span><span class="fk">hac</span><span class="ft"> prædicta </span><span class="fk">parte, </span><span class="ft"> id est facie. Vel non est gloriosum in hac parte, id est respectu hujus nostræ partis. Illa enim tanta fuit, quanta servo credi debuit. Hæc vero tanta quanta est genitoris Christi: quia Christus in gloria est Dei Patris, ut tantum intersit inter gloriam Moysi et Christi, quantum inter imaginem et veritatem.</span></p>
  </aside>

  <aside id="FN36">
    <p class="f"><a class="notebackref" href="#C23_12"><span class="notemark">§§</span> 3:12</a> <span class="fk">Habentes. </span><span class="ft"> Id est ostensa dignitate Novi et Veteris Testamenti ostendit usum utriusque. </span><span class="fk">Multa fiducia. </span><span class="ft"> Usu exercemus nos in bonis operibus unde crescit nobis fiducia. Tantum enim videbimus quantum credimus, et quia aperta est gloria, non celamus sensum nostrum, sicut Moyses, sed aperte dicimus.</span></p>
  </aside>

  <aside id="FN37">
    <p class="f"><a class="notebackref" href="#C23_14"><span class="notemark">***</span> 3:14</a> <span class="fk">Idipsum. </span><span class="ft"> Quia non aliter modo intelligunt quam ante adventum Christi. </span><span class="fk">Quod in Christo evacuatur. </span><span class="ft"> Unde in passione Christi velum templi scissum est, ut significetur per Christi passionem revelari sacramenta legis et prophetiæ. Velamen enim dicit ad comparationem prophetiæ ut non intelligeretur.</span></p>
  </aside>

  <aside id="FN38">
    <p class="f"><a class="notebackref" href="#C23_15"><span class="notemark">†††</span> 3:15</a> <span class="fk">Sed usque, </span><span class="ft"> etc. His qui sunt in Christo evacuatur: </span><span class="fk">sed super cor eorum est velamen, </span><span class="ft"> id est cæcitas deprimens rationem eorum: </span><span class="fk">cum, </span><span class="ft"> id est quamvis, </span><span class="fk">legitur, </span><span class="ft"> id est exponitur, eis </span><span class="fk">Moyses. </span><span class="ft"> Et ita duo obsunt, cur non intelligant, et velamen, id est obscuritas est in lectione, et cæcitas super corda, et hoc usque in hodiernum tempus.</span></p>
  </aside>

  <aside id="FN39">
    <p class="f"><a class="notebackref" href="#C23_16"><span class="notemark">‡‡‡</span> 3:16</a> <span class="fk">Cum autem conversus fuerit. </span><span class="ft"> Id est cum eorum animus deposita cordis duritia et propria cæcitate fuerit conversus credendo. </span><span class="fk">Auferetur velamen. </span><span class="ft"> Ut in aqua latere vinum intelligatur, omnis enim prophetia non intellecto Christo insipidum et fatuum quiddam est.</span></p>
  </aside>

  <aside id="FN40">
    <p class="f"><a class="notebackref" href="#C23_17"><span class="notemark">§§§</span> 3:17</a> <span class="fk">Dominus autem spiritus est. </span><span class="ft"> Ordo verborum est: Spiritus sanctus est Dominus, id est potest operari quod vult, et ideo quod vult, illuminat; et quod vult, in tenebris deserit. </span><span class="fk">Ubicunque autem est spiritus Domini, </span><span class="ft"> id est Filii, per quem datur Spiritus sanctus, </span><span class="fk">ibi libertas: </span><span class="ft"> et ideo Judæi qui non habent spiritum, non possunt libere intelligere ut nos. Vel, Dominus ad quem convertuntur est spiritus, id est spiritualis essentia, et ita facit spiritualiter intelligere.</span></p>
  </aside>

  <aside id="FN41">
    <p class="f"><a class="notebackref" href="#C23_18"><span class="notemark">*</span> 3:18</a> <span class="fk">Nos revelata facie. </span><span class="ft"> In qua Judæis est velamen. In speculo non nisi imago cernitur. Hoc ergo conamur ut per hanc imaginem, id est rationem quod nos sumus videamus utcunque illum a quo facti sumus, tanquam per speculum. </span><span class="fk">In eamdem imaginem. </span><span class="ft"> Quia eadem imago Dei est gloria Dei, sicut supra: </span><span class="fk">Vir quidem imago Dei est, et gloria Dei</span></p>
  </aside>

  <aside id="FN42">
    <p class="f"><a class="notebackref" href="#C24_2"><span class="notemark">*</span> 4:2</a> <span class="fk">Commendantes. </span><span class="ft"> Ut luceat lux vestra coram hominibus. </span><span class="fk">Coram Deo. </span><span class="ft"> Non ut videantur ab hominibus.</span></p>
  </aside>

  <aside id="FN43">
    <p class="f"><a class="notebackref" href="#C24_4"><span class="notemark">†</span> 4:4</a> <span class="fk">In quibus. </span><span class="ft"> Talis potest esse ordo verborum: In quibus pereuntibus Deus verus et justus excæcavit mentes infidelium hujus sæculi. </span><span class="fk">Deus hujus sæculi. </span><span class="ft"> Id est Deus qui non solum bonos regit, sed et malos pro merito præcipitat, dans eis quod volunt, id est ut non credant: quod non facit malitia, sed justitia. Vel, Deus sæculi, superbia vel ingluvies, vel diabolus princeps mundi, qui sæcularibus principatur.</span></p>
  </aside>

  <aside id="FN44">
    <p class="f"><a class="notebackref" href="#C24_5"><span class="notemark">‡</span> 4:5</a> <span class="fk">Non enim. </span><span class="ft"> Quasi dicat: Bene dico gloriæ Christi, vel: Commendavimus nos coram Deo in manifestatione veritatis, et cætera talia facimus; et hoc propter Christum.</span></p>
  </aside>

  <aside id="FN45">
    <p class="f"><a class="notebackref" href="#C24_6"><span class="notemark">§</span> 4:6</a> <span class="fk">Lucem splendescere. </span><span class="ft"> Quod fuit in separatione elementorum. Cœperunt enim tenebræ, ex quo confusa moles cœli et terræ cœpit esse: post accedente luce quod factum est; melius redditur. In quo proficientis hominis affectio significatur, unde </span><span class="fk">fuistis aliquando tenebræ, nunc autem lux in Domino</span><span class="ft"> Ephes. 5.. </span><span class="fk">In faciem Jesu. </span><span class="ft"> Hunc habet sensum: Quoniam divina natura sub aspectum non cadit, per sumptam humanitatem divina luce resplendentem, et fulgura emittentem aspicitur, ut licet. Hinc autem etiam manifestum est, quod Deus incredulitatem non immisit, qui intelligentis lucis splendorem omnibus abunde præbuit: sed ipsi quidem dilexerunt incredulitatem, ipse autem eis cum nollent aspicere radium non præbuit. </span><span class="fk">Scientiæ claritatis. </span><span class="ft"> Scientia gloriæ Dei est qua scimus lumen esse quo tenebræ nostræ illuminantur.</span></p>
  </aside>

  <aside id="FN46">
    <p class="f"><a class="notebackref" href="#C24_7"><span class="notemark">**</span> 4:7</a> <span class="fk">Habemus. </span><span class="ft"> Hactenus de altitudine scientiæ egit: hic de fragilitate carnis, quæ est ad gloriam, etsi contra videatur. </span><span class="fk">Thesaurum. </span><span class="ft"> Sacramentum Dei, quod fidelibus erogatur, perfidis absconditur; esse thesaurum affirmat.</span></p>
  </aside>

  <aside id="FN47">
    <p class="f"><a class="notebackref" href="#C24_10"><span class="notemark">††</span> 4:10</a> <span class="fk">Semper mortificationem, </span><span class="ft"> etc. Dubium non est, quia in martyribus Christus occiditur, et in his qui pro fide patiuntur, aut exitus, aut vincula, aut verbera Christi passiones sunt, ut et vita ejus in corpore eorum palam fiat. Passiones enim sunt quæ ostendunt meritum ad futuram vitam, quam promisit Christus, unde alio loco dicit: </span><span class="fk">Cum infirmor, tunc potens sum, </span><span class="ft"> et iterum: </span><span class="fk">Per tribulationes, </span><span class="ft"> etc. </span><span class="fk">Manifestetur. </span><span class="ft"> Quidam enim de resurrectione dubitabant.</span></p>
  </aside>

  <aside id="FN48">
    <p class="f"><a class="notebackref" href="#C24_12"><span class="notemark">‡‡</span> 4:12</a> <span class="fk">Ergo mors, </span><span class="ft"> etc. Quia per mortem vitam Jesu consequimur: ergo mors non est inutilis, sed operatur magnum quid in nobis. Sed vita qua delectamini in terrenis, operatur in vobis mortem æternam. Vel passive ergo, id est propter spem vitæ Jesu mors operatur, id est a prædictis passionibus efficitur in nobis, id est permittimus effici: sed per hoc vita efficitur in vobis, id est fides plantatur.</span></p>
  </aside>

  <aside id="FN49">
    <p class="f"><a class="notebackref" href="#C24_14"><span class="notemark">§§</span> 4:14</a> <span class="fk">Vobiscum. </span><span class="ft"> Non vos nobiscum, ut inferiores, sed pares nobis sitis, si volueritis. Et bene de vobis assero quia omnia ista facimus propter vos instruendos nostro exemplo. Ita omnia ad vos spectant: ut gratia Dei abundans in nobis abundet in vobis, et per vos in aliis, et per vos multos abundet gratiarum actione, ut vos et illi Deo gratias agatis. In gloriam Dei, id est ad ostendendum Deum gloriosum.</span></p>
  </aside>

  <aside id="FN50">
    <p class="f"><a class="notebackref" href="#C25_1"><span class="notemark">*</span> 5:1</a> <span class="fk">Scimus enim quoniam si terrestris domus nostra hujus habitationis dissolvatur quod ædificationem, </span><span class="ft"> etc. Id est corpus immortale habebimus, si corpus per tribulationes dissolvatur, et ideo, quoniam sic dissolvetur, ut conditio et causa sit præmissa. </span><span class="fk">Non manufactam, sed æternam. </span><span class="ft"> Id est non hominum complexione factam, scilicet, non humanæ generationis ope productam nec humanis fomentis auctam, sed a Deo ineffabiliter compactam. </span><span class="fk">Æternam. </span><span class="ft"> Quia in ea sine manebitur.</span></p>
  </aside>

  <aside id="FN51">
    <p class="f"><a class="notebackref" href="#C25_2"><span class="notemark">†</span> 5:2</a> <span class="fk">Nam. </span><span class="ft"> Non solum pro præsenti inhabitatione, sed etiam, </span><span class="fk">in hoc, </span><span class="ft"> id est in consideratione hujus tantæ gloriæ, </span><span class="fk">ingemiscimus. </span><span class="ft"> Ex dilatione desiderii: quod non faceremus, nisi essemus certi. In cujus rei figura Axa filia Caleb petiit irriguum superius et irriguum inferius, ut nos lacrymas effundamus, non solum pro præsentis incolatus miseria, sed pro dilatione supernæ gloriæ. Ingemiscimus, quia cupimus super invocationem animæ, quam jam accepimus. </span><span class="fk">De cœlo. </span><span class="ft"> Id est, optamus habere immortale et impassibile corpus, ad similitudinem cœlestium. </span><span class="fk">Nam et qui, </span><span class="ft"> etc. Quasi dicat: Nos perfectiores pro dilatione gemimus, quia etiam minus perfecti, qui carnem fovent. Inter hos autem se Apostolus connumerat ne illi de se minus sentiant.</span></p>
  </aside>

  <aside id="FN52">
    <p class="f"><a class="notebackref" href="#C25_3"><span class="notemark">‡</span> 5:3</a> <span class="fk">Si tamen vestiti</span><span class="ft"> gloria promissionis; </span><span class="fk">non nudi. </span><span class="ft"> Hoc desiderant sancti, ne resurgentes recepto corpore, nudi, id est alieni a promissa gloria inveniantur. Hoc enim opus est: ut induti corpore, superinduantur gloria, quæ est immutatio in claritate. </span><span class="fk">Gravati eo</span><span class="ft"> corpore: quo tamen nolumus mortem nobis tolli, sed superindui, id est a Deo vestiri stola immortalitatis quæ destruat mortalitatem, non ut superveniat.</span></p>
  </aside>

  <aside id="FN53">
    <p class="f"><a class="notebackref" href="#C25_4"><span class="notemark">§</span> 5:4</a> <span class="fk">Qui sumus in tabernaculo. </span><span class="ft"> Qui habitationem hujus corporis diligimus, de quo non est curandum, cum non sit tabernaculum nisi ad tempus, </span><span class="fk">ingemiscimus</span><span class="ft"> desiderio cœlestis. Nos dico gravati, quasi dicat: Non mirum, si ingemiscimus: quia a beatitudine sumus remoti. Nam etiam de hoc minori gemimus, quia hoc corpore exuimur. </span><span class="fk">Eo. </span><span class="ft"> Id est, ideo gemimus. </span><span class="fk">Quod nolumus exspoliari, </span><span class="ft"> si hoc posset fieri. Vel, ingemiscimus, desiderio cœlestis. </span><span class="fk">Deus autem hoc effecit. </span><span class="ft"> Vel, nolumus exspoliari: </span><span class="fk">Deus tamen effecit</span><span class="ft"> ut immortalitatem desideremus. </span><span class="fk">Ut absorbeatur, </span><span class="ft"> etc. Ita ut nusquam sit mortalitas. Non infra, non supra, non intra, non extra. Absorpta est enim mors in victoria.</span></p>
  </aside>

  <aside id="FN54">
    <p class="f"><a class="notebackref" href="#C25_6"><span class="notemark">**</span> 5:6</a> <span class="fk">Audentes. </span><span class="ft"> Deus facit nos velle immortalitatem, facit et certos per spiritum, et ideo audentes sumus. </span><span class="fk">Peregrinamur a Domino. </span><span class="ft"> Quomodo? cum alibi scriptum sit: </span><span class="fk">In ipso vivimus, movemur et sumus? </span><span class="ft"> Act. 17. Quia etsi ubique Deus, non tamen hic videtur sicut in cœlis. Peregrinamur ergo non fide, sed specie.</span></p>
  </aside>

  <aside id="FN55">
    <p class="f"><a class="notebackref" href="#C25_10"><span class="notemark">††</span> 5:10</a> <span class="fk">Ut referat unusquisque. </span><span class="ft"> Etiam pueri, qui, si non per se, per alios gesserunt, dum per eos crediderunt vel non crediderunt, secundum quod judicantur, non secundum quod gesturi erant, si diu viverent. Dicit enim: </span><span class="fk">prout gessit in corpore, </span><span class="ft"> non ut gesturus erat si viveret, frustra ergo homo post hoc corpus sibi promittit, quod hic in corpore comparare neglexit. </span><span class="fk">Suademus. </span><span class="ft"> Suadent apostoli ut reliqui bene viventes credant et provideant sibi, quia quorumdam praviloquio dies Domini in dubium venit</span></p>
  </aside>

  <aside id="FN56">
    <p class="f"><a class="notebackref" href="#C25_11"><span class="notemark">‡‡</span> 5:11</a> <span class="fk">Deo autem manifesti sumus, </span><span class="ft"> quia hoc prædicamus quod jubet Deus.</span></p>
  </aside>

  <aside id="FN57">
    <p class="f"><a class="notebackref" href="#C25_13"><span class="notemark">§§</span> 5:13</a> <span class="fk">Sive enim mente. </span><span class="ft"> Quasi dicat: De nobis utique gloriari potestis, quia quidquid agimus, vel est honor Dei, vel utilitas proximi. </span><span class="fk">Sive excedimus, </span><span class="ft"> id est, si nos commendamus (in quo putamur insensati), Deo est, id est ad honorem Dei, qui sic nos exaltavit. </span><span class="fk">Sive sobrii: </span><span class="ft"> ut non alta de nobis dicamus, ad vestram est hoc utilitatem. </span><span class="fk">Sive enim mente excedimus. </span><span class="ft"> Loquitur Apostolus de quadam ineffabili contemplatione et raptu, ubi audivit quod non licet homini loqui. </span><span class="fk">Deo est: </span><span class="ft"> non vobis, qui non potestis capere. </span><span class="fk">Sive enim sobrii sumus. </span><span class="ft"> Condescendendo. </span><span class="fk">Vobis. </span><span class="ft"> Quia sic loquimur, ut capere possitis. Isti sunt angeli de quibus Dominus ait in Evangelio: Videbitis cœlum apertum, et angelos ascendentes et descendentes super Filium hominis; hos eosdem angelos vidit Jacob in scalis ascendentes et descendentes.</span></p>
  </aside>

  <aside id="FN58">
    <p class="f"><a class="notebackref" href="#C25_14"><span class="notemark">***</span> 5:14</a> <span class="fk">Charitas enim Christi, </span><span class="ft"> etc. Quia Christus charitate pro nobis mortuus est, constat omnes mortuos fuisse in Adam; pro quibus mortuus est Christus, ut eos a morte liberaret. Quæ gratia ne inutilis sit hominibus, apostoli, ut eos illiciant, necessario se laudant; per gloriam enim et meritum apostolorum agnoscitur gratia et beneficium Christi. </span><span class="fk">Si unus pro omnibus. </span><span class="ft"> Id est, si Christus pro omnibus quantum ad se, etsi non omnibus profuit, ergo et omnes homines debent mori pro honore illius.</span></p>
  </aside>

  <aside id="FN59">
    <p class="f"><a class="notebackref" href="#C25_15"><span class="notemark">†††</span> 5:15</a> <span class="fk">Qui vivunt</span><span class="ft"> in corpore, </span><span class="fk">non sibi vivant, sed</span><span class="ft"> voluntati Dei. Quod quidem debent: quia etsi Christus usque ad mortem fuit infirmus, injuriatus, jam tamen post resurrectionem non est, sed apparet quod esse videbatur. Unde: </span><span class="fk">Cum exaltaveritis Filium hominis, tunc cognoscetis quia ego sum</span><span class="ft"> Joan. 8.. Vicem ergo ei reddant quasi Deo, non homini solum pro eis passo.</span></p>
  </aside>

  <aside id="FN60">
    <p class="f"><a class="notebackref" href="#C25_16"><span class="notemark">‡‡‡</span> 5:16</a> <span class="fk">Neminem novimus. </span><span class="ft"> Id est, laudamus. </span><span class="fk">Secundum carnem. </span><span class="ft"> Id est, sua quærentem, non quæ Christi: temporalia, non æterna. Nec hoc debet facere aliquis, quia etsi Christus fuit mortalis sicut ego, per quod eum putavi hominem esse tantum, dum eram infidelis: tamen jam est immortalis, et ita securi sumus de præmio. Si quis ergo in Christo est renatus novus, illi jam spe transiit mortalitas, et transibit, et dabitur nova immortalitas. Vel, si quis novus, vetus lex transiit illi, et novam habet. </span><span class="fk">Neminem non secundum carnem. </span><span class="ft"> Vitam futuram ita certa spe tenet, quasi jam sit præsens: quæ in Christo surgente impleta est, quæ non est secundum carnem: non quin in eadem carnis substantia resurrecturi simus, sed quod non in eadem qualitate corruptionis, quæ nomine carnis signatur. </span><span class="fk">Et si cognovimus secundum carnem. </span><span class="ft"> Quia quamvis dum infidelis intellexit Christum in lege promissum esse secundum carnem, ut legalia observaret et servari præciperet: sed tamen non jam post conversionem nunc ita esse credit, sed umbra penitus cessat.</span></p>
  </aside>

  <aside id="FN61">
    <p class="f"><a class="notebackref" href="#C25_17"><span class="notemark">§§§</span> 5:17</a> <span class="fk">Vetera. </span><span class="ft"> Omnino Vetus Testamentum et omnia ad veterem hominem pertinentia, ut sic. </span><span class="fk">Nova. </span><span class="ft"> Venerunt Novum Testamentum, et omnia novi hominis. </span><span class="fk">Vetera. </span><span class="ft"> Ut error idololatriæ, cui cognitio unius veri Dei successit.</span></p>
  </aside>

  <aside id="FN62">
    <p class="f"><a class="notebackref" href="#C25_19"><span class="notemark">*</span> 5:19</a> <span class="fk">Deus erat. </span><span class="ft"> Per hoc intelligitur Pater esse in Filio, et Filius in Patre, quia una est eorum substantia. Ibi est unitas, ubi nulla diversitas: et ideo alter in altero est, quia et imago et similitudo eorum una est.</span></p>
  </aside>

  <aside id="FN63">
    <p class="f"><a class="notebackref" href="#C25_20"><span class="notemark">†</span> 5:20</a> <span class="fk">Reconciliamini. </span><span class="ft"> Reconciliamur confitendo peccata, et pœnitendo ei qui nos sibi reconciliat.</span></p>
  </aside>

  <aside id="FN64">
    <p class="f"><a class="notebackref" href="#C25_21"><span class="notemark">‡</span> 5:21</a> <span class="fk">Pro nobis peccatum fecit. </span><span class="ft"> Usus est Veteris Testamenti peccata dici sacrificia pro peccatis, vel, peccatum dicitur similitudo carnis peccati. Unde dicitur: </span><span class="fk">De peccato delevit vel damnavit peccatum, </span><span class="ft"> id est de similitudine carnis peccati: </span><span class="fk">quia misit Deus Filium suum in similitudinem carnis peccati. </span><span class="ft"> Ita etiam maledictum pro morte accipitur, quæ de maledicto Dei venit, ut vere dictum in lege intelligatur: </span><span class="fk">Maledictus omnis qui pendet in ligno</span><span class="ft"> Deut. 21.. Quid est quod ait, maledictus? id est, </span><span class="fk">terra es, in terram ibis</span><span class="ft"> Gen. 3.. Quid est quod dicit, omnis? quia Christus, qui pependit in ligno, cum esset vera vita, mortuus est vera morte non ficta.</span></p>
  </aside>

  <aside id="FN65">
    <p class="f"><a class="notebackref" href="#C26_1"><span class="notemark">*</span> 6:1</a> <span class="fk">Ne in vacuum. </span><span class="ft"> Gratia Dei est remissio peccatorum, quam in vanum recipit, qui non vult se exercere in operibus bonis, vel qui in legalibus confidit.</span></p>
  </aside>

  <aside id="FN66">
    <p class="f"><a class="notebackref" href="#C26_2"><span class="notemark">†</span> 6:2</a> <span class="fk">Nunc tempus. </span><span class="ft"> Quod non in lege veteri, vel nunc, non cras, non post annum: quia statim in obitu fidelis: salus datur.</span></p>
  </aside>

  <aside id="FN67">
    <p class="f"><a class="notebackref" href="#C26_3"><span class="notemark">‡</span> 6:3</a> <span class="fk">Ut non vituperetur. </span><span class="ft"> Quod utique fieret, si, quod verbo doceremus, operis exemplo non exhiberemus.</span></p>
  </aside>

  <aside id="FN68">
    <p class="f"><a class="notebackref" href="#C26_4"><span class="notemark">§</span> 6:4</a> <span class="fk">Sicut Dei ministros. </span><span class="ft"> Hi non adulantur, ut pseudo studentes lucro. </span><span class="fk">In multa patientia, in </span><span class="fk">tribulationibus. </span><span class="ft"> In tot duris, leve est onus Christi et requies, intus Spiritu sancto vivificante, et spe futuri omnia mitigante, omnia enim sæva et immania, facilia et prope nulla facit amor. Et secundum hoc intellige quod dicitur: </span><span class="fk">Venite ad me, omnes qui laboratis et onerati estis, et ego reficiam vos</span><span class="ft"> Matth. 11.. Et iterum: </span><span class="fk">Tollite jugum meum super vos, et invenietis requiem animabus vestris. Jugum enim meum suave est</span><span class="ft"> Ibid., etc.</span></p>
  </aside>

  <aside id="FN69">
    <p class="f"><a class="notebackref" href="#C26_6"><span class="notemark">**</span> 6:6</a> <span class="fk">In castitate</span><span class="ft"> habita, </span><span class="fk">in scientia, </span><span class="ft"> ut caste omnes agere sciant, nihil adulterinæ opinionis admisceant. </span><span class="fk">In suavitate, </span><span class="ft"> habita, </span><span class="fk">in Spiritu sancto: </span><span class="ft"> ut scilicet, secundum Deum suaves et affabiles, non ut illi qui per dulces sermones seducunt corda innocentium. </span><span class="fk">In charitate non ficta. </span><span class="ft"> Ficta est, quæ deserit in adversitate.</span></p>
  </aside>

  <aside id="FN70">
    <p class="f"><a class="notebackref" href="#C26_7"><span class="notemark">††</span> 6:7</a> <span class="fk">In virtute Dei. </span><span class="ft"> Non speremus in homine vel in bonis; si quid boni est, Deo attribuamus. Vel hoc dicit, quia qui prædicta habet, miracula facit ad conversionem infidelium.</span></p>
  </aside>

  <aside id="FN71">
    <p class="f"><a class="notebackref" href="#C26_8"><span class="notemark">‡‡</span> 6:8</a> <span class="fk">Per gloriam et ignobilitatem. </span><span class="ft"> Exhibeamus nos ut ministri Dei. </span><span class="fk">Per gloriam. </span><span class="ft"> Si gloriosi sumus apud homines, vel ignobiles et contempti, nec inde inflemur, nec inde succumbamus vel doleamus. Eodem modo si infamamur de aliquo scelere vel bonam famam habeamus de aliquo opere. Item exhibeamus nos Deo habiti </span><span class="fk">ut seductores</span><span class="ft"> apud quosdam, quod falsum est. Et non dicit simpliciter, </span><span class="fk">habiti seductores, </span><span class="ft"> sed addit: </span><span class="fk">ut, </span><span class="ft"> et inde est infamia. Et apud alios habiti ut </span><span class="fk">veraces. </span><span class="ft"> Quasi dicat: hoc verum est, attamen nec bona æstimatione superbiamus, nec mala doleamus. Item habiti apud alios, </span><span class="fk">ut castigati, </span><span class="ft"> etc.</span></p>
  </aside>

  <aside id="FN72">
    <p class="f"><a class="notebackref" href="#C26_10"><span class="notemark">§§</span> 6:10</a> <span class="fk">Quasi tristes. </span><span class="ft"> Inimici putabant apostolos non evadere minas iniquorum. Ipsi ope Dei tuti sunt a morte præsenti et futura. </span><span class="fk">Omnia possidentes. </span><span class="ft"> Tales sunt qui, terrenas divitias abjicientes, cœlestes per fidem jam tenent. Quasi nihil habentes omnia possident, qui, terrenis in usum vel opus misericordiæ retentis, cœlestes divitias se quandoque habituros sperant. Gloria apostolorum fuit, nihil omnino possidere, sine sollicitudine esse: et tam res quam dominos earum possidere, quia omnia ad pedes eorum ponebantur.</span></p>
  </aside>

  <aside id="FN73">
    <p class="f"><a class="notebackref" href="#C26_11"><span class="notemark">***</span> 6:11</a> <span class="fk">Os nostrum. </span><span class="ft"> Quasi dicat: Multa dixi de vobis, sed hæc omnia ample et diffuse dicta, ad vos corrigendos spectant, o Corinthii, et non ad meam superbiam; itaque stulti estis qui me dimisistis.</span></p>
  </aside>

  <aside id="FN74">
    <p class="f"><a class="notebackref" href="#C26_14"><span class="notemark">†††</span> 6:14</a> <span class="fk">Nolite jugum, </span><span class="ft"> etc. Ratio est, quia vos justi, illi iniqui: et ideo in nullo debetis eis communicare.</span></p>
  </aside>

  <aside id="FN75">
    <p class="f"><a class="notebackref" href="#C26_15"><span class="notemark">‡‡‡</span> 6:15</a> <span class="fk">Quæ autem conventio Christi. </span><span class="ft"> Ut Christus et Belial non conveniunt, sic Christianus et quilibet infidelis. Item nihil habet templum Dei cum idolis; et quia vos estis templum Dei, ideo non debetis communicare cum his qui sunt templum diaboli.</span></p>
  </aside>

  <aside id="FN76">
    <p class="f"><a class="notebackref" href="#C26_16"><span class="notemark">§§§</span> 6:16</a> <span class="fk">Cum idolis? </span><span class="ft"> Idola prohibet coli, quia ab uno Deo separant. His omnibus modis ostendit communitatem pseudo esse vitandam. </span><span class="fk">Quoniam inhabitabo. </span><span class="ft"> Potest hoc intelligi de corporali conversatione quam Christus inter homines egit. Et dicit Christus: </span><span class="fk">Habitabo inter illos et ambulabo</span><span class="ft"> Baruch 3., id est, corporaliter inter illos conversabor. Unde alibi: </span><span class="fk">Terris visus est, et cum hominibus conversatus est; </span><span class="ft"> et </span><span class="fk">Verbum caro factum est, et habitavit in nobis</span><span class="ft"> Joan. 1.. Et hic Christus Deus noster est, et Ecclesia est populus ejus: et ideo Apostolus vult eos separari ab omni contaminatione.</span></p>
  </aside>

  <aside id="FN77">
    <p class="f"><a class="notebackref" href="#C27_1"><span class="notemark">*</span> 7:1</a> <span class="fk">Ab omni iniquitate. </span><span class="ft"> Scilicet mentis: quod tunc fit, si timorem Dei sequimur, quia qui sine Deo hæc agit, sanctus mundi est, non Dei. </span><span class="fk">Ab omni </span><span class="fk">inquinamento carnis. </span><span class="ft"> Id est carnalis observantiæ, et perficientes sanctificationem quæ est tantum Spiritus sancti.</span></p>
  </aside>

  <aside id="FN78">
    <p class="f"><a class="notebackref" href="#C27_3"><span class="notemark">†</span> 7:3</a> <span class="fk">Ad commoriendum. </span><span class="ft"> Vel ut mecum patiamini, vel ut mecum coronemini.</span></p>
  </aside>

  <aside id="FN79">
    <p class="f"><a class="notebackref" href="#C27_4"><span class="notemark">‡</span> 7:4</a> <span class="fk">Repletus sum consolatione. </span><span class="ft"> Per jam correctos, invitat alios ad correctionem. </span><span class="fk">Superabundo, </span><span class="ft"> etc. Hoc contingit Apostolo dum videt eos proficere pro quibus patitur.</span></p>
  </aside>

  <aside id="FN80">
    <p class="f"><a class="notebackref" href="#C27_5"><span class="notemark">§</span> 7:5</a> <span class="fk">Caro nostra. </span><span class="ft"> Dicit </span><span class="fk">caro, </span><span class="ft"> quia in adversis anima quæ est in corpore quod patitur, spe futuri quiescit. </span><span class="fk">Foris. </span><span class="ft"> Hoc intelligitur de apertis inimicis, </span><span class="fk">intus</span><span class="ft"> de falsis fratribus, qui difficilius tolerantur. Vel ab his qui foris sunt, est tribulatio: de his, scilicet fidelibus qui intus, id est in Ecclesia; timores, ne moveantur. Vel de his qui sunt intus, id est in Ecclesia, corpore, non mente: nomine, non homine, id est de falsis fratribus, ut prius.</span></p>
  </aside>

  <aside id="FN81">
    <p class="f"><a class="notebackref" href="#C27_7"><span class="notemark">**</span> 7:7</a> <span class="fk">Qua consolatus est in vobis. </span><span class="ft"> Quia vidi Titum consolatum in vobis, et ego consolatus sum.</span></p>
  </aside>

  <aside id="FN82">
    <p class="f"><a class="notebackref" href="#C27_8"><span class="notemark">††</span> 7:8</a> <span class="fk">Et si</span><span class="ft"> prius </span><span class="fk">pœniteret. </span><span class="ft"> Hoc dicit ne videatur inhumanus, qui de aliorum tristitia gauderet. </span><span class="fk">Videns. </span><span class="ft"> Quasi dicat, non me pœnitet, sed gaudeo. </span><span class="fk">Videns quod, </span><span class="ft"> id est quamvis videam quod Epistola contristavit; unde primum dolui, et me pœnituit.</span></p>
  </aside>

  <aside id="FN83">
    <p class="f"><a class="notebackref" href="#C27_9"><span class="notemark">‡‡</span> 7:9</a> <span class="fk">Contristati estis. </span><span class="ft"> Non cum ira quæ pejores efficit, sed cum pudore qui corrigit.</span></p>
  </aside>

  <aside id="FN84">
    <p class="f"><a class="notebackref" href="#C27_10"><span class="notemark">§§</span> 7:10</a> <span class="fk">Pœnitentiam in salutem. </span><span class="ft"> Satisfactio pœnitentiæ est causas peccatorum excidere, nec earum suggestionibus aditum indulgere. </span><span class="fk">Sæculi autem, </span><span class="ft"> etc. Dum dolet peccator se detectum.</span></p>
  </aside>

  <aside id="FN85">
    <p class="f"><a class="notebackref" href="#C27_11"><span class="notemark">***</span> 7:11</a> <span class="fk">Ecce enim. </span><span class="ft"> Tristitia secundum Deum facit pœnitere in salutem: quia quæ ducunt ad salutem, sollicitudinem operantur. </span><span class="fk">Quantam in vobis. </span><span class="ft"> Qui pœnitet sollicitus est ne denuo peccet, et non se excusat, sed confitetur: quod est se defendere a gehenna: et desiderat reformari, qui scit se per peccatum deformem, et habet zelum bonorum operum, et vindicat in se quod deliquit. </span><span class="fk">Exhibuistis, </span><span class="ft"> etc. Id est, ostendistis puniendo illum qui incestum admiserat, </span><span class="fk">vos esse incontaminatos, a </span><span class="fk">negotio, </span><span class="ft"> id est gravi peccato illius qui uxorem patris habuit, cui consentiendo inquinati eratis.</span></p>
  </aside>

  <aside id="FN86">
    <p class="f"><a class="notebackref" href="#C27_12"><span class="notemark">†††</span> 7:12</a> <span class="fk">Qui fecit injuriam. </span><span class="ft"> Ut ille qui incestum fecit. Vel illos tangit quos superius in prima. Epistola injurias et fraudes fratribus fecisse dixit. Et ostendit non magis causa eorum qui peccaverunt scripsisse remitti eis, quam causa Ecclesiæ quæ omni contumeliam aut fraudem patienti compatitur et indignatur. Et hoc est quod ait: </span><span class="fk">Igitur etsi scripsi vobis, non</span><span class="ft"> tantum </span><span class="fk">propter eum qui fecit injuriam, </span><span class="ft"> id est fraudem proximo suo, </span><span class="fk">nec propter eum qui passus est fraudem, sed ad manifestandam sollicitudinem nostram, quam, </span><span class="ft"> etc. Totius populi sollicitudinem se habere ostendit, ut scilicet injusti emendentur et polluti sanctificentur, et Ecclesiæ reconcilientur.</span></p>
  </aside>

  <aside id="FN87">
    <p class="f"><a class="notebackref" href="#C27_13"><span class="notemark">‡‡‡</span> 7:13</a> <span class="fk">Abundantius magis. </span><span class="ft"> Quasi dicat de utroque, id est de correctione vestra et de gaudio Titi. Sed magis abundantius de gaudio Titi sumus gavisi, quia se gaudebat Apostolus non solum de correctis, sed etiam de aliis quos sperabat corrigendos.</span></p>
  </aside>

  <aside id="FN88">
    <p class="f"><a class="notebackref" href="#C27_14"><span class="notemark">§§§</span> 7:14</a> <span class="fk">Sed sicut, </span><span class="ft"> etc. In corrigendo veritas arguentis apparet, dum qui arguuntur se emendant. Dum enim correcti emendantur, testimonium perhibent arguenti. Verum ergo ostendens Apostolus prædicationem suam, per efficaciam illorum ait: </span><span class="fk">Sed sicut omnia in veritate, </span><span class="ft"> etc. </span><span class="fk">Et viscera ejus, </span><span class="ft"> etc. Sancti affectus in omni bono est.</span></p>
  </aside>

  <aside id="FN89">
    <p class="f"><a class="notebackref" href="#C28_1"><span class="notemark">*</span> 8:1</a> <span class="fk">Notam autem vobis. </span><span class="ft"> Hic (ubi de correctis agitur) mentio fit de collectis: quia ab aliis non quærit, quibus suadere non potest. Vel, ut alii codices habent, quibus sua dare non prodest.</span></p>
  </aside>

  <aside id="FN90">
    <p class="f"><a class="notebackref" href="#C28_2"><span class="notemark">†</span> 8:2</a> <span class="fk">Quod in multo experimento. </span><span class="ft"> Abundantissima gratia eorum fuit in multo experimento tribulationis. Quia pro tribulatione Pauli et Sylæ ibi facta, non sunt scandalizati: sed cum gaudio acceperunt verbum, probati passionibus eorum. </span><span class="fk">Et altissima. </span><span class="ft"> Tenues in substantia, divites in dando: quia pura conscientia operati sunt.</span></p>
  </aside>

  <aside id="FN91">
    <p class="f"><a class="notebackref" href="#C28_5"><span class="notemark">‡</span> 8:5</a> <span class="fk">Primum Domino</span><span class="ft"> se emendantes, deinde fratribus sua offerentes. Aliter non erat accipiendum, quia munera excæcant oculos, et jura auctoritatis inclinant. Qui vero dant ne arguantur, fructum dandi non habent.</span></p>
  </aside>

  <aside id="FN92">
    <p class="f"><a class="notebackref" href="#C28_8"><span class="notemark">§</span> 8:8</a> <span class="fk">Non quasi imperans, </span><span class="ft"> etc. Non solum rogavi Titum, sed ego ipse dico ut abundetis, </span><span class="fk">non quasi imperans. </span><span class="ft"> Id est non quasi pœnitentiam injungendo, quia sic quasi ex voto tenerentur Corinthii.</span></p>
  </aside>

  <aside id="FN93">
    <p class="f"><a class="notebackref" href="#C28_9"><span class="notemark">**</span> 8:9</a> <span class="fk">Egenus factus est. </span><span class="ft"> Non ait, pauper factus est, cum dives fuisset: sed, </span><span class="fk">cum dives esset. </span><span class="ft"> Paupertatem enim assumpsit, et divitias non amisit: intus dives, foris pauper; latens Deus in divitiis, apparens homo in paupertate. </span><span class="fk">Ut inopia illi. </span><span class="ft"> Per illius enim paupertatem abjicicimus pannos iniquitatis, ut induamur stola immortalitatis. Omnes ergo divites facti sunt, in pauperem Christum credentes. Nemo ergo se contemnat pauper in cella, dives in conscientia. Securior dormit in terra, quam auro dives in purpura. Non ergo expavescas cum-tua mendicitate ad illum accedere qui indutus nostra paupertate, ubi se pauperavit, nos ditavit.</span></p>
  </aside>

  <aside id="FN94">
    <p class="f"><a class="notebackref" href="#C28_10"><span class="notemark">††</span> 8:10</a> <span class="fk">Sed et velle. </span><span class="ft"> Quasi dicat: Vestrorum quidam voluerant, quidam autem cœperant: nunc vero utrique perficiant.</span></p>
  </aside>

  <aside id="FN95">
    <p class="f"><a class="notebackref" href="#C28_13"><span class="notemark">‡‡</span> 8:13</a> <span class="fk">Sed ex æqualitate. </span><span class="ft"> Dividat quisque quantum habet cum sanctis, quia non plus exigitur quam retinere sibi debet: sic Zachæus dimidium bonorum suorum dedit pauperibus.</span></p>
  </aside>

  <aside id="FN96">
    <p class="f"><a class="notebackref" href="#C28_14"><span class="notemark">§§</span> 8:14</a> <span class="fk">Ut fiat æqualitas. </span><span class="ft"> Non quin differant in claritate: sed quia omnibus idem, et omnibus erit sufficientia. </span><span class="fk">Sicut scriptum. </span><span class="ft"> De manna in signo hujus rei.</span></p>
  </aside>

  <aside id="FN97">
    <p class="f"><a class="notebackref" href="#C28_15"><span class="notemark">***</span> 8:15</a> <span class="fk">Qui multum non abundavit. </span><span class="ft"> Plus habent sancti in spe futuri, minus hi qui in tempore divites, et tamen ibi æquabuntur. Ut sicut hic inopiam sanctorum sustentant, ita ibi ab eis sustententur, et divites fient in æterno bono. </span><span class="fk">Qui multum non abundavit. </span><span class="ft"> Sic qui multum dat dives, et qui parum pauper, si æqua sit utriusque voluntas, æqualem habent mercedem.</span></p>
  </aside>

  <aside id="FN98">
    <p class="f"><a class="notebackref" href="#C28_18"><span class="notemark">†††</span> 8:18</a> <span class="fk">Misimus autem. </span><span class="ft"> Duos fratres Apostolus misit cum Tito, sed eos non nominat, forte enim ignorabant eos Corinthii, nec de ipsis adhuc periculum fecerant. Quoniam autem pecuniarum collectarum multitudo sufficit malis dare suspicionem, securitatem exhibet; propterea, inquit, tales misimus, et non unum solum, sed et duos et tres. Commendat vero eos non ab Evangelio, neque ab electione solum, sed etiam quod probati sint, et propterea electi, ita ut nihil suspicentur.</span></p>
  </aside>

  <aside id="FN99">
    <p class="f"><a class="notebackref" href="#C28_19"><span class="notemark">‡‡‡</span> 8:19</a> <span class="fk">In hanc gratiam. </span><span class="ft"> Id est prædicationem gentium cui destinatus sum, et volo.</span></p>
  </aside>

  <aside id="FN100">
    <p class="f"><a class="notebackref" href="#C28_20"><span class="notemark">§§§</span> 8:20</a> <span class="fk">Devitantes hoc. </span><span class="ft"> Circa curam sanctorum negligentius agere non vult videri Apostolus, et ideo præmonet ut sollicitudo ejus providentia appareat. </span><span class="fk">In hac parte. </span><span class="ft"> Doctrinæ et miraculorum, ut dicatur, Bene prædicat, sed non est memor sanctorum, sicut alii apostoli, et sicut sibi præceptum est.</span></p>
  </aside>

  <aside id="FN101">
    <p class="f"><a class="notebackref" href="#C28_21"><span class="notemark">*</span> 8:21</a> <span class="fk">Coram Deo. </span><span class="ft"> Propter nos conscientia nostra sufficit nobis: propter vos fama nostra non pollui, sed pollere debet in vobis. Duæ res sunt, conscientia et fama: conscientia tibi, fama proximo: qui conscientiæ fidens negligit famam, crudelis est.</span></p>
  </aside>

  <aside id="FN102">
    <p class="f"><a class="notebackref" href="#C28_22"><span class="notemark">†</span> 8:22</a> <span class="fk">Confidentia. </span><span class="ft"> Quasi dicat: pro confidentia vestri ivit? et pro Tito et Luca cum quibus ibenter ibat.</span></p>
  </aside>

  <aside id="FN103">
    <p class="f"><a class="notebackref" href="#C28_23"><span class="notemark">‡</span> 8:23</a> <span class="fk">Sive. </span><span class="ft"> Vel sive per patres vestros apostolos Ecclesiarum ad gloriam Dei, id est quod ipsi sunt apostoli Ecclesiarum, hoc est gloriæ Dei Christi, id est ad gloriam Christi: quia in eis non hominum, sed Christi gloria est.</span></p>
  </aside>

  <aside id="FN104">
    <p class="f"><a class="notebackref" href="#C28_24"><span class="notemark">§</span> 8:24</a> <span class="fk">Ostensionem. </span><span class="ft"> Id est charitatem vestram quam ostendistis aliis et gloriam nostram quam similiter ostendistis esse veram, nunc ostendite, bene istos recipiendo, et hoc in faciem Ecclesiarum, ut alii a vobis accipiant exemplum.</span></p>
  </aside>

  <aside id="FN105">
    <p class="f"><a class="notebackref" href="#C29_2"><span class="notemark">*</span> 9:2</a> <span class="fk">Et vestra æmulatio. </span><span class="ft"> Æmulatione Corinthiorum aliæ Ecclesiæ (dum audiunt illos prius erroribus implicatos, postea bonæ voluntatis fuisse effectos) incitatæ sunt ad bonum opus.</span></p>
  </aside>

  <aside id="FN106">
    <p class="f"><a class="notebackref" href="#C29_4"><span class="notemark">†</span> 9:4</a> <span class="fk">Erubescamus. </span><span class="ft"> Si enim non fuerit hoc inventum, quod Apostolus testificatus est de his, et ipse erubescet et ipsi amplius confundentur.</span></p>
  </aside>

  <aside id="FN107">
    <p class="f"><a class="notebackref" href="#C29_6"><span class="notemark">‡</span> 9:6</a> <span class="fk">Qui parce seminat. </span><span class="ft"> Non parce seminat qui parum habens parum largitur, si animus promptus sit plus dare, si plus haberet.</span></p>
  </aside>

  <aside id="FN108">
    <p class="f"><a class="notebackref" href="#C29_7"><span class="notemark">§</span> 9:7</a> <span class="fk">Non ex tristitia. </span><span class="ft"> Qui invitus dat propter præsentem pudorem, non habet mercedem. </span><span class="fk">Hilarem enim datorem, </span><span class="ft"> qui dat ut careat tædio interpellantis, non ut reficiat viscera indigentis, et meritum et rem perdit. Large dat qui affectum largiendi habet, etiamsi nihil habeat quod largiri possit.</span></p>
  </aside>

  <aside id="FN109">
    <p class="f"><a class="notebackref" href="#C29_8"><span class="notemark">**</span> 9:8</a> <span class="fk">Abundare, </span><span class="ft"> etc. Licet enim exiguum sit quod parum habens tribuit, abundat tamen, quia recto judicio fit: quia non quæritur de quanto, sed quo animo detur.</span></p>
  </aside>

  <aside id="FN110">
    <p class="f"><a class="notebackref" href="#C29_9"><span class="notemark">††</span> 9:9</a> <span class="fk">Justitia enim. </span><span class="ft"> Justus est qui bona mundi fine æterni præmii communia reputat.</span></p>
  </aside>

  <aside id="FN111">
    <p class="f"><a class="notebackref" href="#C29_10"><span class="notemark">‡‡</span> 9:10</a> <span class="fk">Incrementa frugum. </span><span class="ft"> Justitia est sanctitas, et bona vita: et inde fruges, id est, æterna remuneratio. Incrementa eleemosynæ: pro quibus et hic virtutes, et in futuro gloria augebitur.</span></p>
  </aside>

  <aside id="FN112">
    <p class="f"><a class="notebackref" href="#C29_11"><span class="notemark">§§</span> 9:11</a> <span class="fk">Quæ operatur. </span><span class="ft"> Id est, ipsa largitio est causa quare gratiæ agantur Deo, cujus largitionis nos sumus ministri.</span></p>
  </aside>

  <aside id="FN113">
    <p class="f"><a class="notebackref" href="#C29_15"><span class="notemark">***</span> 9:15</a> <span class="fk">Gratias Deo. </span><span class="ft"> De alterna indigentia, et de alterno supplemento indigentiæ provincialium Christi et militum Christi gratias Deo agit. Egit hic de rebus carnalibus in illos, et postquam egit de spiritualibus in istos, tanquam plenus gaudiis exclamat: </span><span class="fk">Gratias ago, </span><span class="ft"> etc.</span></p>
  </aside>

  <aside id="FN114">
    <p class="f"><a class="notebackref" href="#C210_1"><span class="notemark">*</span> 10:1</a> <span class="fk">Ipse autem ego Paulus. </span><span class="ft"> Incipit agere de incorrectis qui pseudo sequebantur, et Apostolum ferocem putabant, quasi diceret: Correctos ad eleemosynas invito: </span><span class="fk">Paulus</span><span class="ft"> vere </span><span class="fk">humilis, </span><span class="ft"> non superbus ipse qui alios ad eleemosynas moneo, idem vobis qui illis, obsecro, dico, etc.</span></p>
  </aside>

  <aside id="FN115">
    <p class="f"><a class="notebackref" href="#C210_3"><span class="notemark">†</span> 10:3</a> <span class="fk">Non secundum carnem militamus. </span><span class="ft"> Non enim militiam a Deo nobis datam exercemus secundum carnem, id est, pro terreno commodo.</span></p>
  </aside>

  <aside id="FN116">
    <p class="f"><a class="notebackref" href="#C210_4"><span class="notemark">‡</span> 10:4</a> <span class="fk">Ad destructionem munitionum. </span><span class="ft"> Ut destruantur consilia diversis calliditatibus hominum seu dæmonum munita. </span><span class="fk">Munitiones, </span><span class="ft"> etc. Munitiones sunt corda infidelium, quæ diabolus obtinet, et munit diversis erroribus, ne verbum Dei possit intrare per fidem, vel per similitudinem munitionum. Et ad hæc devincendum valeant arma militiæ Apostoli, et ostendit munitionis illius partes, scilicet, consilia.</span></p>
  </aside>

  <aside id="FN117">
    <p class="f"><a class="notebackref" href="#C210_6"><span class="notemark">§</span> 10:6</a> <span class="fk">Et in promptu habentes. </span><span class="ft"> Quia nihil nos remordet quo minus audeamus. </span><span class="fk">Ulcisci, </span><span class="ft"> etc. Tunc aliquis vindicat inobedientiam, cum illam condemnat per obedientiam. Tunc illam destruit quando illos qui resistunt, perducit ad fidem. Et hæc est digna ultio, ut perfidia ab his quibus defendebatur, damnetur.</span></p>
  </aside>

  <aside id="FN118">
    <p class="f"><a class="notebackref" href="#C210_7"><span class="notemark">**</span> 10:7</a> <span class="fk">Quæ secundum faciem. </span><span class="ft"> Multa dixi quibus ostendi vobis potius debere nos sequi quam pseudo, quasi diceret: Si vobis non sufficiunt quæ dixi, quare me potius quam pseudo sequamini? Videte hæc quæ secundum faciem, id est, ita evidentia sunt, sicut ea quæ sunt subjecta oculis.</span></p>
  </aside>

  <aside id="FN119">
    <p class="f"><a class="notebackref" href="#C210_8"><span class="notemark">††</span> 10:8</a> <span class="fk">Non erubescam. </span><span class="ft"> Quia et verum est, et non ad gloriam meam, sed hoc dicitur ad utilitatem vestram.</span></p>
  </aside>

  <aside id="FN120">
    <p class="f"><a class="notebackref" href="#C210_9"><span class="notemark">‡‡</span> 10:9</a> <span class="fk">Ut autem non existimer. </span><span class="ft"> Hic dicit se cum præsens fuerit, opere implere quod absens verbo minatur. Hoc autem dicit occasione illius sententiæ: </span><span class="fk">parati ulcisci omnem inobedientiam: </span><span class="ft"> ut, inquit, non existimer a vobis tantum terrere verbis, et opere (quod minor verbis) non implere, sciatis quod minor verbis impleturus sum factis.</span></p>
  </aside>

  <aside id="FN121">
    <p class="f"><a class="notebackref" href="#C210_11"><span class="notemark">§§</span> 10:11</a> <span class="fk">Hoc cogitet, </span><span class="ft"> etc. HIER. Ne quis putet me illa comminari, etc., usque ad et peccantibus per severitatem fortis existo. </span><span class="fk">Tales. </span><span class="ft"> Quia si vitia vestra palparemus, tunc non ædificaremus, sed destrueremus.</span></p>
  </aside>

  <aside id="FN122">
    <p class="f"><a class="notebackref" href="#C210_12"><span class="notemark">***</span> 10:12</a> <span class="fk">Non enim audemus, </span><span class="ft"> etc. Tales erimus facto, quia non sumus similes pseudo, qui usurpant sibi potestatem, et vitia palpant. Et hoc est: Non inserimus nos quibusdam, id est, pseudo qui commendant, id est, usurpant potestatem. Quod est, non ponimus nos in numero illorum, ut potestatem usurpemus, sed a Deo accepimus. Aut non comparamus nos illis ut, sicut illi, adulemur vobis et vitia vestra palpemus: quod posset etiam habens potestatem.</span></p>
  </aside>

  <aside id="FN123">
    <p class="f"><a class="notebackref" href="#C210_13"><span class="notemark">†††</span> 10:13</a> <span class="fk">Nos autem, </span><span class="ft"> etc. Sicut illi qui usurpando gloriantur ultra mensuram. </span><span class="fk">Sed secundum mensuram. </span><span class="ft"> Dei enim nutu Corinthiis evangelizare monitus est. Partitum erat unicuique ad quos in prædicatione dirigeretur, ut singuli aliquos populos haberent proprios, de quorum fide gloriarentur. Ad regulam autem Apostoli illi omnes pertinebant, quos in fide fundaverat: qui ad omnes missus erat a Deo.</span></p>
  </aside>

  <aside id="FN124">
    <p class="f"><a class="notebackref" href="#C210_15"><span class="notemark">‡‡‡</span> 10:15</a> <span class="fk">Non in alienis laboribus. </span><span class="ft"> Hoc facere esset ultra mensuram gloriari; sed spem habentes in vobis: id est, per vos magnificari apud alios, et evangelizare secundum regulam nostram, id est, secundum quod a Deo injunctum est, non habentes spem gloriari in aliena regula.</span></p>
  </aside>

  <aside id="FN125">
    <p class="f"><a class="notebackref" href="#C210_17"><span class="notemark">§§§</span> 10:17</a> <span class="fk">Qui autem gloriatur. </span><span class="ft"> Ego non gloriabor in aliena regula. Similiter autem qui gloriatur, id est vult potestatem exercere, in Domino, id est, in mensura a Deo data glorietur.</span></p>
  </aside>

  <aside id="FN126">
    <p class="f"><a class="notebackref" href="#C210_18"><span class="notemark">*</span> 10:18</a> <span class="fk">Sed quem Deus. </span><span class="ft"> Illum Deus commendat et probatus est, quem dignum habet, ac mittit ut prædicet donum ejus: quem non mittit, non commendat, quia non missus prædicat.</span></p>
  </aside>

  <aside id="FN127">
    <p class="f"><a class="notebackref" href="#C211_1"><span class="notemark">*</span> 11:1</a> <span class="fk">Utinam sustineretis, </span><span class="ft"> etc. Quasi: Glorior de regimine (quod videtur insipientia). sed </span><span class="fk">utinam sustineretis, </span><span class="ft"> etc. Insipientiam dicit gloriationem secundum carnem, ne in eo illis videatur inferior quam ipse quidem non curat, sed prodest Corinthiis de ea agere. </span><span class="fk">Insipientiæ. </span><span class="ft"> Quia dictum est: Non te laudent labia tua, sed proximi tui. </span><span class="fk">Supportate. </span><span class="ft"> Quasi dicat: Et si gravem, vos tamen patienter ferte.</span></p>
  </aside>

  <aside id="FN128">
    <p class="f"><a class="notebackref" href="#C211_2"><span class="notemark">†</span> 11:2</a> <span class="fk">Æmulor. </span><span class="ft"> Æmulatio est propter alienum statum motus mentis, vel in bonum vel in malum. Hic amoris est, non livoris, quia diligit eos æmulatione Dei, id est quam Deus spiritu suo inspirat, per hoc ostendit ea quæ dicet, amore eorum se dicturum, non ut ad laudem ejus proficiant, sed ad horum profectum. </span><span class="fk">Vos uni. </span><span class="ft"> A plurali ad singulare descendit, volens intelligi totam Ecclesiam virginem esse, et in omnibus veris membris virginitate mentis (etsi non corporis) servare. Virginitas carnis, corpus est intactum: hæc virginitas paucorum est. Virginitas cordis fides est incorrupta: hæc est omnium fidelium.</span></p>
  </aside>

  <aside id="FN129">
    <p class="f"><a class="notebackref" href="#C211_3"><span class="notemark">‡</span> 11:3</a> <span class="fk">Timeo autem. </span><span class="ft"> HIER. Serpens Evam de Deo mentiendo seduxit, etc., usque ad penitus non esse, aut æternam non esse affirmat contra auctoritatem omnium Scripturarum.</span></p>
  </aside>

  <aside id="FN130">
    <p class="f"><a class="notebackref" href="#C211_4"><span class="notemark">§</span> 11:4</a> <span class="fk">Nam si is qui venit. </span><span class="ft"> Non missus. </span><span class="fk">Recte pateremini. </span><span class="ft"> Si aliquid majus vobis sit per eos quam per nos, tunc recte pateremini. Galatis anathema dicit, si aliud reciperent, quod non utique majus esset, sed contrarium.</span></p>
  </aside>

  <aside id="FN131">
    <p class="f"><a class="notebackref" href="#C211_5"><span class="notemark">**</span> 11:5</a> <span class="fk">Existimo. </span><span class="ft"> Supra egit de pseudoapostolis, nunc de veris, quibus Paulus inferior videbatur; quia non fuerat cum Jesu conversatus.</span></p>
  </aside>

  <aside id="FN132">
    <p class="f"><a class="notebackref" href="#C211_6"><span class="notemark">††</span> 11:6</a> <span class="fk">Nam etsi imperitus. </span><span class="ft"> Hoc non ad apostolos pertinet, quia non erant eloquentes, sed ad pseudo, qui componebant verba. Imperitus ergo sermone non est reus apud Deum, sed qui non habet scientiam Dei, quæ pertinet ad salutem.</span></p>
  </aside>

  <aside id="FN133">
    <p class="f"><a class="notebackref" href="#C211_7"><span class="notemark">‡‡</span> 11:7</a> <span class="fk">Quoniam gratis Evangelium. </span><span class="ft"> Minus non feci, sed plus: quia gratis, unde mihi irascimini, et alios mihi præponitis: cum hoc non sit peccati, sed gloriæ.</span></p>
  </aside>

  <aside id="FN134">
    <p class="f"><a class="notebackref" href="#C211_10"><span class="notemark">§§</span> 11:10</a> <span class="fk">Est veritas. </span><span class="ft"> HIER. Sicut Christus semel statuit, nec negavit, necesse est ut etiam ego non mentitus ita faciam. </span><span class="fk">Ut in quo gloriantur. </span><span class="ft"> Gloriantur in accipiendo, sed me non accipiente, non accipient. </span><span class="fk">Nam ejusmodi, </span><span class="ft"> etc. </span><span class="fk">Inveniantur sicut et nos. </span><span class="ft"> Id est, similes nobis. </span><span class="fk">In quo, </span><span class="ft"> id est, in hoc quod glorientur se esse similes nobis.</span></p>
  </aside>

  <aside id="FN135">
    <p class="f"><a class="notebackref" href="#C211_13"><span class="notemark">***</span> 11:13</a> <span class="fk">Transfigurantes se. </span><span class="ft"> Ad tentandum eos quos ita erudire opus est. Vel ad decipiendum prout justum est. Ad hoc magna Dei misericordia necessaria est, ne quisquam cum angelos bonos amicos se habere putat, habeat malos dæmones, fictos amicos; eosque tanto nocentiores, quanto astutiores ac fallaciores patitur inimicos.</span></p>
  </aside>

  <aside id="FN136">
    <p class="f"><a class="notebackref" href="#C211_15"><span class="notemark">†††</span> 11:15</a> <span class="fk">Quorum finis. </span><span class="ft"> Id est, retributio data in fine vitæ </span><span class="fk">erit secundum opera ipsorum, </span><span class="ft"> quia sicut pseudo peritura appetiverunt, ita et ipsi peribunt, et sicut ministri justitiæ æternæ, ita et ipsi erunt æterni.</span></p>
  </aside>

  <aside id="FN137">
    <p class="f"><a class="notebackref" href="#C211_17"><span class="notemark">‡‡‡</span> 11:17</a> <span class="fk">Quod loquor. </span><span class="ft"> In hac substantia gloriæ, id est, in gloria carnis quam putant substantiam, id est, ita amant ac si per eam credant se subsistere. </span><span class="fk">Sed quasi in insipientia. </span><span class="ft"> Quia hæc ad carnis tumorem pertinere videntur, ubi insipientia est. Insipientia enim est aliquem laudare se. Sed quia Apostolus non propter se facit, sed propter Deum, ideo ait, </span><span class="fk">quasi in insipientia. </span></p>
  </aside>

  <aside id="FN138">
    <p class="f"><a class="notebackref" href="#C211_20"><span class="notemark">§§§</span> 11:20</a> <span class="fk">Cædit. </span><span class="ft"> Id est, decipit. In faciem cæditur is, in cujus os injuria irrogatur. Hoc faciebant quidam Judæi qui eo quod essent de genere Abrahæ, detrahebant illis, eo quod essent incircumcisi et se præferebant, nobilitatem carnis sibi vindicantes: quos Corinthii tolerabant, et Apostolo præferebant.</span></p>
  </aside>

  <aside id="FN139">
    <p class="f"><a class="notebackref" href="#C211_22"><span class="notemark">*</span> 11:22</a> <span class="fk">Hebræi. </span><span class="ft"> Hebræi dicuntur ab Heber, qui in confusione linguarum solus retinuit linguam naturalem. Et quia multi sunt Hebræi, qui non sunt Isrælitæ, sicut proselyti, addit: </span><span class="fk">Isrælitæ sunt, et ego. </span></p>
  </aside>

  <aside id="FN140">
    <p class="f"><a class="notebackref" href="#C211_23"><span class="notemark">†</span> 11:23</a> <span class="fk">Ut minus sapiens. </span><span class="ft"> AMBR. Ostendit se coactum in laudem suam prorupisse. </span><span class="fk">In laboribus. </span><span class="ft"> Occasione inventa etiam veros apostolos tangit, quibus plus laboravit, ne in se videatur minor gratia.</span></p>
  </aside>

  <aside id="FN141">
    <p class="f"><a class="notebackref" href="#C211_24"><span class="notemark">‡</span> 11:24</a> <span class="fk">A Judæis quinquies. </span><span class="ft"> Judæis mos erat in synagoga contra legem agentes verberare correctionis causa. Unde Paulum legem impugnantem quinquies verberaverunt, et in unaquaque correctione triginta novem ictus ei dederunt, quadragesimum pro misericordia condonantes. </span><span class="fk">Una minus. </span><span class="ft"> In ultima vice corrigia subtracta. Vel, in unaquaque percussione una minus.</span></p>
  </aside>

  <aside id="FN142">
    <p class="f"><a class="notebackref" href="#C211_26"><span class="notemark">§</span> 11:26</a> <span class="fk">Periculis latronum, </span><span class="ft"> etc. Quos diabolus (cum in civitate occidere non posset) ei excitabat in via, cum tamen nihil ferret, quod latrones cuperent.</span></p>
  </aside>

  <aside id="FN143">
    <p class="f"><a class="notebackref" href="#C211_27"><span class="notemark">**</span> 11:27</a> <span class="fk">In fame. </span><span class="ft"> Ubi ergo promissio Dei: </span><span class="fk">Primum quærite regnum Dei, et hæc omnia adjicientur vobis? </span><span class="ft"> Luc. 12. Sed novit medicus, cui nos semel commisimus, hæc adjutoria quando apponat, quando subtrahat.</span></p>
  </aside>

  <aside id="FN144">
    <p class="f"><a class="notebackref" href="#C211_28"><span class="notemark">††</span> 11:28</a> <span class="fk">Sollicitudo. </span><span class="ft"> Quanto major charitas, tanto majores plagæ de peccatis alienis. Unde: </span><span class="fk">Qui apponit scientiam, apponit et dolorem. </span></p>
  </aside>

  <aside id="FN145">
    <p class="f"><a class="notebackref" href="#C211_29"><span class="notemark">‡‡</span> 11:29</a> <span class="fk">Non uror? </span><span class="ft"> Urunt omnes tribulationes, sed non ad consumptionem, imo ad purgationem. Iste affectus purgat: quia de charitate venit. Omnes qui scandalum patiuntur frixorium sunt habentium charitatem, id est ossium quæ ferunt carnes, id est perfectorum qui portant et regunt carnales; unde: </span><span class="fk">Et ossa mea in frixorio confrixa sunt. </span></p>
  </aside>

  <aside id="FN146">
    <p class="f"><a class="notebackref" href="#C211_31"><span class="notemark">§§</span> 11:31</a> <span class="fk">Non mentior. </span><span class="ft"> Quia fert mihi testimonium per signa et prodigia.</span></p>
  </aside>

  <aside id="FN147">
    <p class="f"><a class="notebackref" href="#C212_2"><span class="notemark">*</span> 12:2</a> <span class="fk">Scio hominem. </span><span class="ft"> Quasi de alio, et res dicitur, et jactantia vitatur. </span><span class="fk">Sive in corpore, sive, </span><span class="ft"> etc. Hoc ignoravit Apostolus, utrum quando raptus est, in corpore fuerit anima, an omnino de corpore exierit, adeo ut mortuum corpus jaceret, an secundum modum alium quemdam viventis corporis ubi anima fuerit, mens ejus ad videnda vel audienda ineffabilia illius visionis accepta sit. Et quia hoc incertum erat, ideo forsitan dixit, </span><span class="fk">sive in corpore, sive extra. Raptum. </span><span class="ft"> Contra naturam elevatum. </span><span class="fk">Usque ad tertium cœlum. </span><span class="ft"> Id est, ad cognitionem Deitatis. Primum cœlum est æreum; secundum, firmamentum; tertium spirituale, ubi angeli et sanctæ animæ Dei fruuntur contemplatione.</span></p>
  </aside>

  <aside id="FN148">
    <p class="f"><a class="notebackref" href="#C212_4"><span class="notemark">†</span> 12:4</a> <span class="fk">Raptus est. </span><span class="ft"> THEOPH. Ipsius vide summam demissionem et humilitatem, quomodo tanquam de alio hæc recenseat: de hoc enim, inquit, gloriabor. At cujus gratia (si alius raptus est) gloriaris? Itaque hæc de seipso dicit. </span><span class="fk">Arcana verba. </span><span class="ft"> Intimationem de secreta Dei essentia, quasi per verba.</span></p>
  </aside>

  <aside id="FN149">
    <p class="f"><a class="notebackref" href="#C212_6"><span class="notemark">‡</span> 12:6</a> <span class="fk">Supra id quod, </span><span class="ft"> etc. Si enim magna referrem et plura, forte aliqui putarent me non esse infirmum, sed hominem immortalem, vel angelum, etc.; ideoque parce de me loquor.</span></p>
  </aside>

  <aside id="FN150">
    <p class="f"><a class="notebackref" href="#C212_7"><span class="notemark">§</span> 12:7</a> <span class="fk">Et ne magnitudo. </span><span class="ft"> Parco multum gloriari, ne alter puter. Et ideo datus est stimulus pungens carnem. Quis? angelus malignus missus a Satana, ut colaphizet, id est reprimat omnem motum superbiæ incutiendo tribulationes, vel tentando (ut quidam aiunt) per libidinem. Tentatio autem cui non consentitur, non est peccatum, sed materia exercendæ virtutis.</span></p>
  </aside>

  <aside id="FN151">
    <p class="f"><a class="notebackref" href="#C212_9"><span class="notemark">**</span> 12:9</a> <span class="fk">Dixit mihi. </span><span class="ft"> Per inspirationem, vel per angelum. </span><span class="fk">Nam virtus in infirmitate perficitur. </span><span class="ft"> Perfectio virtutum est, quæ habet infirmitatem contrariam, cum qua legitime certet: et ideo gloriabor in infirmitatibus, non invitus, sed libens.</span></p>
  </aside>

  <aside id="FN152">
    <p class="f"><a class="notebackref" href="#C212_11"><span class="notemark">††</span> 12:11</a> <span class="fk">Factus sum insipiens. </span><span class="ft"> In his omnibus commendationibus videor insipiens, sed vestra culpa qui debuistis me contra pseudo commendare.</span></p>
  </aside>

  <aside id="FN153">
    <p class="f"><a class="notebackref" href="#C212_12"><span class="notemark">‡‡</span> 12:12</a> <span class="fk">In omni patientia. </span><span class="ft"> Patientiam primam memorat, quæ ad mores pertinet: quia diu illos portavit, quasi impatientes ægros, ut adhibita potestate signorum, quasi medicina curaret vulnera eorum. </span><span class="fk">Et virtutibus. </span><span class="ft"> Virtus est genus signorum et prodigiorum, id est omne miraculum. Signum, quod in quocunque tempore aliquid significat, et est prodigii genus. Prodigium quod in futuro. Vel signum et prodigium in his quæ contra naturam, virtus in his quæ non contra naturam, ut per impositionem manus et orationem a morbo liberare.</span></p>
  </aside>

  <aside id="FN154">
    <p class="f"><a class="notebackref" href="#C212_14"><span class="notemark">§§</span> 12:14</a> <span class="fk">Nec enim debent, </span><span class="ft"> etc. Carnales patres filiis congregant, sed spirituales dignum est ut a filiis sumptus accipiant. Hic autem in tantum probat se nolle accipere, ut transferat causam carnalis patris ad spiritualem: et dicit non solum se pro salute eorum impendere, sed et mori paratum.</span></p>
  </aside>

  <aside id="FN155">
    <p class="f"><a class="notebackref" href="#C212_15"><span class="notemark">***</span> 12:15</a> <span class="fk">Et superimpendar, </span><span class="ft"> etc. Perfecta quidem charitas hæc est, ut quidem paratus sit etiam pro fratribus mori. Sed nunquid mox ut nascitur? Cum fuerit nata, nutritur: cum fuerit nutrita, roboratur: cum fuerit roborata, perficitur: cum ad perfectionem venerit, dicit: </span><span class="fk">Cupio dissolvi, et esse cum Christo. </span></p>
  </aside>

  <aside id="FN156">
    <p class="f"><a class="notebackref" href="#C212_19"><span class="notemark">†††</span> 12:19</a> <span class="fk">Olim putatis. </span><span class="ft"> Quasi dicat: Jamdudum forsan putatis: quod causa excusationis quasi reus dicam, quod non gravavi, sed dico (teste Deo qui scit) quod non circumveni vos, et non superbe, sed in Christo amplificando in vobis.</span></p>
  </aside>

  <aside id="FN157">
    <p class="f"><a class="notebackref" href="#C212_21"><span class="notemark">‡‡‡</span> 12:21</a> <span class="fk">Ne iterum cum venero, </span><span class="ft"> etc. CHRYS. Gloria est punire, improperare, pœnas exigere, etc., usque ad sed propter illius præceptum. </span><span class="fk">Et non egerunt. </span><span class="ft"> Non sufficit mores in melius commutare et a malis recedere, nisi de his quæ facta sunt, satisfiat Domino per pœnitentiæ dolorem, per humilitatis gemitum, per contriti cordis sacrificium, cooperantibus eleemosynis.</span></p>
  </aside>

  <aside id="FN158">
    <p class="f"><a class="notebackref" href="#C213_2"><span class="notemark">*</span> 13:2</a> <span class="fk">Non parcam. </span><span class="ft"> Post tot correctiones, si qui se non emendant, non debet eis parci.</span></p>
  </aside>

  <aside id="FN159">
    <p class="f"><a class="notebackref" href="#C213_3"><span class="notemark">†</span> 13:3</a> <span class="fk">An experimentum. </span><span class="ft"> Moris est divinæ Scripturæ personæ Dei tribuere quod in nobis facit, sicut Apostolus locutionem ipsam illi tribuit cujus munere loquebatur, id est Christo. </span><span class="fk">Qui in vobis non infirmatur, </span><span class="ft"> sed potens apparuit cum dona dedit. Quod experti, non dubitent se ab eo posse puniri.</span></p>
  </aside>

  <aside id="FN160">
    <p class="f"><a class="notebackref" href="#C213_4"><span class="notemark">‡</span> 13:4</a> <span class="fk">Nam et nos infirmi. </span><span class="ft"> Vivit Christus qui prius fuerat infirmus. </span><span class="fk">Nam et nos</span><span class="ft"> multo minores, licet </span><span class="fk">infirmi in illo, </span><span class="ft"> id est licet ad imitationem ejus multa patimur a perfidis, </span><span class="fk">tamen vivemus, </span><span class="ft"> id est potestatem habebimus per eum in vobis judicandis. Vel, </span><span class="fk">vivemus cum eo, </span><span class="ft"> id est in simili beatitudine cum eo: et hoc ex </span><span class="fk">virtute Dei; </span><span class="ft"> quod tale est </span><span class="fk">in vobis, </span><span class="ft"> id est in conscientiis vestris: </span><span class="fk">In vobis. </span><span class="ft"> Erga vos. Mors illata a perfidis vita est erga credentes, quia virtute Dei resurgentes vivent cum Christo.</span></p>
  </aside>

  <aside id="FN161">
    <p class="f"><a class="notebackref" href="#C213_7"><span class="notemark">§</span> 13:7</a> <span class="fk">Oramus autem, </span><span class="ft"> etc. Hoc orat Apostolus, ut his bene agentibus in eis corripienda non inveniat, et sic reprobi appareant: probati enim videntur, dum judicant peccatores. Sic ergo si non sint quos judicet, cessante auctoritate quasi reprobi videntur. </span><span class="fk">Reprobi simus, </span><span class="ft"> id est appareamus reprobi, non habentes quod vindicemus vel dijudicemus.</span></p>
  </aside>

  <aside id="FN162">
    <p class="f"><a class="notebackref" href="#C213_9"><span class="notemark">**</span> 13:9</a> <span class="fk">Gaudemus enim, </span><span class="ft"> etc. HIER. Gaudemus si non sit necesse ut nostra virtus appareat, sicut Petri apparuit in Saphyra et Anania.</span></p>
  </aside>

  <aside id="FN163">
    <p class="f"><a class="notebackref" href="#C213_10"><span class="notemark">††</span> 13:10</a> <span class="fk">Secundum potestatem. </span><span class="ft"> Iterum ostendit quod non cupit potestate in illis abuti, adjiciens non in destructionem sed in ædificationem se eam accepisse, unde subdit: </span><span class="fk">Non in destructionem. </span><span class="ft"> Non destruuntur autem qui corriguntur, sed correcti ædificantur.</span></p>
  </aside>

  <aside id="FN164">
    <p class="f"><a class="notebackref" href="#C213_11"><span class="notemark">‡‡</span> 13:11</a> <span class="fk">Gaudete, fratres. </span><span class="ft"> Id est bene operamini ut verum gaudium habere possitis. </span><span class="fk">Et Deus pacis erit vobiscum. </span><span class="ft"> Hinc vobis erit pax a dilectione illius, hinc malorum omnium sublatio. Ista pax orbem servavit, diuturnum bellum solvit, cœlo terram conjunxit, ista homines angelos fecit. Istam ego imitetur. Innumerabilium enim bonorum mater est dilectio, per istam salvati sumus, per istam ineffabilia bona omnia assequimur.</span></p>
  </aside>

  <aside id="FN165">
    <p class="f"><a class="notebackref" href="#C213_13"><span class="notemark">§§</span> 13:13</a> <span class="fk">Gratia. </span><span class="ft"> Totam Trinitatem optat benedicere eos. Sua tribuit congrua cuique. Gratiam, id est remissionem Filio, charitatem Patri qui ex dilectione misit Filium, communicationem Spiritui, per quem fit unio. </span><span class="fk">Et charitas Dei. </span><span class="ft"> Dilectio Dei misit Christum, cujus gratia salvat. Et ut possideamus hanc gratiam salutis, communicatio facti Spiritus sancti, vel ipse Spiritus ita sit vobiscum, ut communicet et conferat vobis et gratiam Christi et charitatem Dei. Quasi: Tota sit vobiscum Trinitas, dans gratiam de commissis et charitatem per Spiritum.</span></p>
  </aside>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>