<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -IUDÆ</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">IUDÆ</p>

  <p class='main' id='JD0_0'></p>

  <h2>INCIPIT EPISTULA IUDÆ</h2>

  <p class='pT4' id='JD1_0'>1</p>

  <p class='Normale'><span class="Versetto" id="JD1_1">1&#160;</span>Judas Jesu Christi servus, frater autem Jacobi, his qui sunt in Deo Patre dilectis, et Christo Jesu conservatis, et vocatis.<a href='#FN1'>*</a> <span class="Versetto" id="JD1_2">2&#160;</span>Misericordia vobis, et pax, et caritas adimpleatur.<a href='#FN2'>†</a> <span class="Versetto" id="JD1_3">3&#160;</span>Carissimi, omnem sollicitudinem faciens scribendi vobis de communi vestra salute, necesse habui scribere vobis: deprecans supercertari semel traditæ sanctis fidei.<a href='#FN3'>‡</a> <span class="Versetto" id="JD1_4">4&#160;</span>Subintroierunt enim quidam homines (qui olim præscripti sunt in hoc judicium) impii, Dei nostri gratiam transferentes in luxuriam, et solum Dominatorem, et Dominum nostrum Jesum Christum negantes.<a href='#FN4'>§</a> <span class="Versetto" id="JD1_5">5&#160;</span>Commonere autem vos volo, scientes semel omnia, quoniam Jesus populum de terra Ægypti salvans, secundo eos, qui non crediderunt, perdidit:<a href='#FN5'>**</a> <span class="Versetto" id="JD1_6">6&#160;</span>angelos vero, qui non servaverunt suum principatum, sed dereliquerunt suum domicilium, in judicium magni diei, vinculis æternis sub caligine reservavit.<a href='#FN6'>††</a> <span class="Versetto" id="JD1_7">7&#160;</span>Sicut Sodoma, et Gomorrha, et finitimæ civitates simili modo exfornicatæ, et abeuntes post carnem alteram, factæ sunt exemplum, ignis æterni pœnam sustinentes.<a href='#FN7'>‡‡</a> <span class="Versetto" id="JD1_8">8&#160;</span>Similiter et hi carnem quidem maculant, dominationem autem spernunt, majestatem autem blasphemant.<a href='#FN8'>§§</a> <span class="Versetto" id="JD1_9">9&#160;</span>Cum Michaël Archangelus cum diabolo disputans altercaretur de Moysi corpore, non est ausus judicium inferre blasphemiæ: sed dixit: Imperet tibi Dominus.<a href='#FN9'>***</a> <span class="Versetto" id="JD1_10">10&#160;</span>Hi autem quæcumque quidem ignorant, blasphemant: quæcumque autem naturaliter, tamquam muta animalia, norunt, in his corrumpuntur. <span class="Versetto" id="JD1_11">11&#160;</span>Væ illis, quia in via Cain abierunt, et errore Balaam mercede effusi sunt, et in contradictione Core perierunt !<a href='#FN10'>†††</a> <span class="Versetto" id="JD1_12">12&#160;</span>Hi sunt in epulis suis maculæ, convivantes sine timore, semetipsos pascentes, nubes sine aqua, quæ a ventis circumferentur, arbores autumnales, infructuosæ, bis mortuæ, eradicatæ,<a href='#FN11'>‡‡‡</a> <span class="Versetto" id="JD1_13">13&#160;</span>fluctus feri maris, despumantes suas confusiones, sidera errantia: quibus procella tenebrarum servata est in æternum.<a href='#FN12'>§§§</a> <span class="Versetto" id="JD1_14">14&#160;</span>Prophetavit autem et de his septimus ab Adam Enoch, dicens: Ecce venit Dominus in sanctis millibus suis<a href='#FN13'>*</a> <span class="Versetto" id="JD1_15">15&#160;</span>facere judicium contra omnes, et arguere omnes impios de omnibus operibus impietatis eorum, quibus impie egerunt, et de omnibus duris, quæ locuti sunt contra Deum peccatores impii. <span class="Versetto" id="JD1_16">16&#160;</span>Hi sunt murmuratores querulosi, secundum desideria sua ambulantes, et os eorum loquitur superba, mirantes personas quæstus causa.<a href='#FN14'>†</a> <span class="Versetto" id="JD1_17">17&#160;</span>Vos autem carissimi, memores estote verborum, quæ prædicta sunt ab apostolis Domini nostri Jesu Christi, <span class="Versetto" id="JD1_18">18&#160;</span>qui dicebant vobis, quoniam in novissimo tempore venient illusores, secundum desideria sua ambulantes in impietatibus. <span class="Versetto" id="JD1_19">19&#160;</span>Hi sunt, qui segregant semetipsos, animales, Spiritum non habentes.<a href='#FN15'>‡</a> <span class="Versetto" id="JD1_20">20&#160;</span>Vos autem carissimi superædificantes vosmetipsos sanctissimæ vestræ fidei, in Spiritu Sancto orantes,<a href='#FN16'>§</a> <span class="Versetto" id="JD1_21">21&#160;</span>vosmetipsos in dilectione Dei servate, exspectantes misericordiam Domini nostri Jesu Christi in vitam æternam. <span class="Versetto" id="JD1_22">22&#160;</span>Et hos quidem arguite judicatos: <span class="Versetto" id="JD1_23">23&#160;</span>illos vero salvate, de igne rapientes. Aliis autem miseremini in timore: odientes et eam, quæ carnalis est, maculatam tunicam.<a href='#FN17'>**</a> <span class="Versetto" id="JD1_24">24&#160;</span>Ei autem qui potens est vos conservare sine peccato et constituere ante conspectum gloriæ suæ immaculatos in exsultatione in adventu Domini nostri Jesu Christi, <span class="Versetto" id="JD1_25">25&#160;</span>soli Deo Salvatori nostro, per Jesum Christum Dominum nostrum, gloria et magnificentia, imperium et potestas ante omne sæculum, et nunc, et in omnia sæcula sæculorum. Amen.</p>

  <p class="footnote"></p>

  <hr/>

  <aside id="FN1">
    <p class="f"><a class="notebackref" href="#JD1_1"><span class="notemark">*</span> 1:1</a> <span class="fk">Argumentum</span><span class="ft"> Judas apostolus fratres de corruptoribus viæ veritatis ita informat, ut illicitum esse dissertet de sub jugo semel erutos servitutis denuo operam suam officiis navare servilibus. </span><span class="fk">Consolatis et vocatis. </span><span class="ft"> Vocat, conservat, diligit filios, et membra Dei facit Jesus Dominus noster.</span></p>
  </aside>

  <aside id="FN2">
    <p class="f"><a class="notebackref" href="#JD1_2"><span class="notemark">†</span> 1:2</a> <span class="fk">Misericordia vobis. </span><span class="ft"> Si Deus cœpit misereri vobis condonando delicta, impleat misericordiam, per ampla bona ducendo ad æterna. Si est reconciliatus inimicis, æternam pacem det factis amicis, in qua in nullo ab eo dissentiatis.</span></p>
  </aside>

  <aside id="FN3">
    <p class="f"><a class="notebackref" href="#JD1_3"><span class="notemark">‡</span> 1:3</a> <span class="fk">Charissimi. </span><span class="ft"> Ego qui vestræ saluti volo providere, </span><span class="fk">habui necesse, </span><span class="ft"> propter pseudo qui vobis se ingerunt, </span><span class="fk">scribendi vobis</span><span class="ft"> admonitiones </span><span class="fk">de vestra salute communi, </span><span class="ft"> id est de fide quæ est tam mea salus quam vestra et omnium fidelium, scilicet fides quæ per dilectionem operatur. Ego dico </span><span class="fk">faciens omnem </span><span class="fk">sollicitudinem scribendi vobis, </span><span class="ft"> id est omnia quæ pertinent ad sollicitum. Oro pro vobis, disputo contra seductores vestros, et ut vobis me sciatis providere, scribo vobis de illis: Detego nequitias eorum: ostendo vobis qualiter fidem et dilectionem debeatis tenere: et cum sim ita sollicitus pro vobis, admonitionem meam recipere debetis.</span></p>
  </aside>

  <aside id="FN4">
    <p class="f"><a class="notebackref" href="#JD1_4"><span class="notemark">§</span> 1:4</a> <span class="fk">Gratiam transferentes. </span><span class="ft"> Duritiam et districtionem legis: quæ dicit oculum pro oculo, dentem pro dente, temperat gratia Evangelii, in quo purgantur scelera commissa per pœnitentiam, et eleemosynæ fructus. Sed hanc gratiam transferunt impii in luxuriam qui nunc tanto licentius peccant, quanto minus vident se asperitate legis de facinoribus examinari.</span></p>
  </aside>

  <aside id="FN5">
    <p class="f"><a class="notebackref" href="#JD1_5"><span class="notemark">**</span> 1:5</a> <span class="fk">Omnia. </span><span class="ft"> Arcana fidei, et non habetis opus, recentia quasi sanctiora a novis audire magistris, id est: Perfecte scitis omnia quæ scienda sunt de fide, et ideo non est opus ut audiatis illos. </span><span class="fk">Quoniam Jesus. </span><span class="ft"> Confutatis hæreticis, deinde ut revocat eos qui crediderant malignis et impiis, ostendit quanta sit magnitudo Domini quem negant, ostendens quod ipse est qui eduxit populum Isræl ex Ægypto.</span></p>
  </aside>

  <aside id="FN6">
    <p class="f"><a class="notebackref" href="#JD1_6"><span class="notemark">††</span> 1:6</a> <span class="fk">Angelos vero. </span><span class="ft"> Et vere non sunt imitandi qui Jesum non verum Deum, sed hominem de utroque sexu genitum mentiuntur. Si enim angelis peccantibus non pepercit, nec hominibus superbientibus parcet. </span><span class="fk">Non servaverunt suum principatum. </span><span class="ft"> Sic homines, qui non servant principatum quo per gratiam adoptionis filii Dei sunt effecti. Sed relinquunt domicilium, id est unitatem Ecclesiæ, in qua renati sunt, vel sedes regni cœlestis quas accepturi erant, si fidem servarent, et ante judicium graviter et gravius in universali judicio damnabit. </span><span class="fk">Vinculis æternis. </span><span class="ft"> Id est superbia et corde impœnitenti. Vel sententia divina quæ eos in perpetuum coarctabit Vel vinculum est cupiditas infimarum rerum, qua vincti ad superiora reverti non possunt.</span></p>
  </aside>

  <aside id="FN7">
    <p class="f"><a class="notebackref" href="#JD1_7"><span class="notemark">‡‡</span> 1:7</a> <span class="fk">Sicut Sodoma. </span><span class="ft"> Dederat exemplum damnationis eorum qui solum dominatorem negant: commemorato interitu infidelis populi vel angelorum erigentium se contra Deum, dat etiam exemplum pœnæ illorum qui Domini gratiam transferunt in luxuriam, commemorans incendium Sodomorum.</span></p>
  </aside>

  <aside id="FN8">
    <p class="f"><a class="notebackref" href="#JD1_8"><span class="notemark">§§</span> 1:8</a> <span class="fk">Dominationem autem spernunt. </span><span class="ft"> In minoribus peccatis, majestatem blasphemantes: in criminalibus, nolendo humiliter confiteri et pœnitere: nullum habentes timorem, nec fidem venturi judicis.</span></p>
  </aside>

  <aside id="FN9">
    <p class="f"><a class="notebackref" href="#JD1_9"><span class="notemark">***</span> 1:9</a> <span class="fk">Cum Michæl, </span><span class="ft"> etc. Id est cum Moyses, qui ut Deus erat constitutus Pharaoni, et qui erat princeps et nuntius, quantum ad alios, </span><span class="fk">disputans</span><span class="ft"> cum Pharaone, </span><span class="fk">altercaretur, </span><span class="ft"> id est signa faceret alterna contra signa magorum, </span><span class="fk">de corpore Moysi, </span><span class="ft"> id est populo Isræl, ut permitteret illos sacrificare Deo suo, </span><span class="fk">non est ausus inferre pœnam blasphemiæ</span><span class="ft"> hujus sæculi, </span><span class="fk">sed dixit: Imperet tibi Dominus. </span><span class="ft"> Vel aliter: Cum Dominus Jesus altercaretur cum Pilato, de corpore Moysi, id est de Ecclesia, noluit aliquam blasphemiam inferre, sed tanquam ovis ad occisionem ductus.</span></p>
  </aside>

  <aside id="FN10">
    <p class="f"><a class="notebackref" href="#JD1_11"><span class="notemark">†††</span> 1:11</a> <span class="fk">Væ illis, </span><span class="ft"> etc. Quia per omnia hæretici monstrati sunt a verbo veritatis cecidisse, ostendit eos diversis malis subjectos. BEDA. In viam Cain abeunt, qui propter invidiam, etc., usque ad veritatem quam noverunt impugnant.</span></p>
  </aside>

  <aside id="FN11">
    <p class="f"><a class="notebackref" href="#JD1_12"><span class="notemark">‡‡‡</span> 1:12</a> <span class="fk">Maculæ. </span><span class="ft"> Non solum in comessationibus et ebrietatibus carnalibus pereunt et maculantur, sed etiam sunt maculæ illorum, et alios secum perdunt, Domini gratiam in luxuriam transferentes. </span><span class="fk">Nubes. </span><span class="ft"> Comparat se prædicatoribus pluentibus justitiam, coruscantibus per miracula, sed hæretici sunt nubes obscurantes solem, ponentes in cœlum os suum, perversa superbe docendo, sine aqua sapientiæ. </span><span class="fk">Arbores autem. </span><span class="ft"> Impii et pseudoapostoli comparant se arboribus bonum fructum ferentibus, sed sunt arbores autumnales: tarde enim ferunt bonum fructum sicut arbor in autumno plantata, vel quia tunc folia cadunt et fructus, vel si supercrescit fructus, adulterinus est et inutilis. Si quid enim faciunt impii quod bonum videatur, non bona intentione id agunt, sed ut bona quæ sunt in aliis exstirpent. </span><span class="fk">Bis mortuæ. </span><span class="ft"> BEDA. Semel moritur quæ non facit fructum, etc., usque ad in qua sancti dicuntur radicati.</span></p>
  </aside>

  <aside id="FN12">
    <p class="f"><a class="notebackref" href="#JD1_13"><span class="notemark">§§§</span> 1:13</a> <span class="fk">Sidera. </span><span class="ft"> In hoc apostatas significat, quia in similitudinem diaboli, de sedibus angelorum ceciderunt, quibus propter apostasiam tenebræ reservantur. </span><span class="fk">Sidera. </span><span class="ft"> Lucem veritatis promittunt in hoc mari vitiorum, sed nunquam in eodem statu docendi vel vitæ perdurant, et aliis causa naufragii sunt, et ipsis pro tenebris quas in Ecclesia Dei inducebant, tenebræ inferni parantur, et qui pacem fidei mundana tempestate turbabant, procella tormentorum percellentur.</span></p>
  </aside>

  <aside id="FN13">
    <p class="f"><a class="notebackref" href="#JD1_14"><span class="notemark">*</span> 1:14</a> <span class="fk">Prophetavit. </span><span class="ft"> Non solum, inquit, mea auctoritate probo quod puniendi sunt, sed etiam auctoritate Enoch, quod jam olim præscripti sunt in tale judicium impii homines, qui nostris temporibus subintroierunt ad subvertendam fidem piorum. </span><span class="fk">Enoch. </span><span class="ft"> In stirpe Cain, Enoch, qui </span><span class="fk">dedicatio</span><span class="ft"> interpretatur, primus nascitur; in electorum vero progenie, Enoch, septimus memoratur, qui reprobi in hac vita, quæ ante est, seipsos ædificando dedicant: electi vero ædificationis suæ dedicationem in fine temporis, id est in septimo exspectant. </span><span class="fk">Ecce venit Dominus. </span><span class="ft"> BEDA. Vera sententia quod Dominus arguet impios, et de operibus, etc., usque ad licet enim etiam de apocryphis testimonium veritatis sumere.</span></p>
  </aside>

  <aside id="FN14">
    <p class="f"><a class="notebackref" href="#JD1_16"><span class="notemark">†</span> 1:16</a> <span class="fk">Hi sunt. </span><span class="ft"> Si fratribus aliquid boni contigit, murmurant et conqueruntur, quasi sua felicitas in illorum prosperitate minuatur. Avari enim (quibus nihil sufficit) etiam ab aliis invident.</span></p>
  </aside>

  <aside id="FN15">
    <p class="f"><a class="notebackref" href="#JD1_19"><span class="notemark">‡</span> 1:19</a> <span class="fk">Spiritum non habentes. </span><span class="ft"> Quia Spiritum sanctum (quo congregatur Ecclesia spiritualis efficitur) non habent, ideo animales, inscii, non providentes, ideo defluunt, quia coagulum charitatis non habent.</span></p>
  </aside>

  <aside id="FN16">
    <p class="f"><a class="notebackref" href="#JD1_20"><span class="notemark">§</span> 1:20</a> <span class="fk">Superædificantes vosmetipsos, </span><span class="ft"> etc. Ædificantes vos ipsos in bonis operibus super fundamentum fidei, ut lapides vivi ponamini in domo Dei. </span><span class="fk">In Spiritu sancto orantes. </span><span class="ft"> Ut de vestris viribus non præsumatis, sed divinæ tuitionis adjutorio speretis, non per vos salvari putantes, sed adventum Spiritus sancti in vos petite, quo inspirati ardentius oretis ne cum his qui Spiritum non habent, ab Ecclesia segregemini.</span></p>
  </aside>

  <aside id="FN17">
    <p class="f"><a class="notebackref" href="#JD1_23"><span class="notemark">**</span> 1:23</a> <span class="fk">Illos vero salvate. </span><span class="ft"> Eos qui non sunt damnati apud Deum, sed etiam prope cadunt in ignem, docete ut seipsos liberent. </span><span class="fk">In timore. </span><span class="ft"> BEDA. Hoc ad priora illa omnia adjungendum est. Nam, etc., usque ad ne forte plus justo vel severus existat, vel pius. </span><span class="fk">Odientes eam. </span><span class="ft"> Non corpus nostrum odisse debemus, sed maculatum esse, ut immaculatum reddamus, ut de carnali spirituale efficiatur. Quod non nostri arbitrii potestate, sed Dei gratia perficiendum est.</span></p>
  </aside>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>