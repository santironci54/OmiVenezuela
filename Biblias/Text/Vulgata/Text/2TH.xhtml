<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -THESSALONICENSES II</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">THESSALONICENSES II</p>

  <div class="divCap"><a href='2TH.xhtml#H21_0' class="button">1</a><a href='2TH.xhtml#H22_0' class="button">2</a><a href='2TH.xhtml#H23_0' class="button">3</a></div>

  <p class='main' id='H20_0'></p>

  <h2>INCIPIT AD THESSALONICENSES II</h2>

  <p class='pT4' id='H21_0'>1</p>

  <p class='Normale'><span class="Versetto" id="H21_1">1&#160;</span>Paulus, et Sylvanus, et Timotheus, ecclesiæ Thessalonicensium in Deo Patre nostro, et Domino Jesu Christo.<a href='#FN1'>*</a> <span class="Versetto" id="H21_2">2&#160;</span>Gratia vobis, et pax a Deo Patre nostro, et Domino Jesu Christo. <span class="Versetto" id="H21_3">3&#160;</span>Gratias agere debemus semper Deo pro vobis, fratres, ita ut dignum est, quoniam supercrescit fides vestra, et abundat caritas uniuscujusque vestrum in invicem:<a href='#FN2'>†</a> <span class="Versetto" id="H21_4">4&#160;</span>ita ut et nos ipsi in vobis gloriemur in ecclesiis Dei, pro patientia vestra, et fide, et in omnibus persecutionibus vestris, et tribulationibus, quas sustinetis <span class="Versetto" id="H21_5">5&#160;</span>in exemplum justi judicii Dei, ut digni habeamini in regno Dei, pro quo et patimini.<a href='#FN3'>‡</a> <span class="Versetto" id="H21_6">6&#160;</span>Si tamen justum est apud Deum retribuere tribulationem iis qui vos tribulant: <span class="Versetto" id="H21_7">7&#160;</span>et vobis, qui tribulamini, requiem nobiscum in revelatione Domini Jesu de cælo cum angelis virtutis ejus,<a href='#FN4'>§</a> <span class="Versetto" id="H21_8">8&#160;</span>in flamma ignis dantis vindictam iis qui non noverunt Deum, et qui non obediunt Evangelio Domini nostri Jesu Christi,<a href='#FN5'>**</a> <span class="Versetto" id="H21_9">9&#160;</span>qui pœnas dabunt in interitu æternas a facie Domini, et a gloria virtutis ejus:<a href='#FN6'>††</a> <span class="Versetto" id="H21_10">10&#160;</span>cum venerit glorificari in sanctis suis, et admirabilis fieri in omnibus, qui crediderunt, quia creditum est testimonium nostrum super vos in die illo.<a href='#FN7'>‡‡</a> <span class="Versetto" id="H21_11">11&#160;</span>In quo etiam oramus semper pro vobis: ut dignetur vos vocatione sua Deus noster, et impleat omnem voluntatem bonitatis, et opus fidei in virtute,<a href='#FN8'>§§</a> <span class="Versetto" id="H21_12">12&#160;</span>ut clarificetur nomen Domini nostri Jesu Christi in vobis, et vos in illo secundum gratiam Dei nostri, et Domini Jesu Christi.</p>

  <p class='pT4' id='H22_0'>2</p>

  <p class='Normale'><span class="Versetto" id="H22_1">1&#160;</span>Rogamus autem vos, fratres, per adventum Domini nostri Jesu Christi, et nostræ congregationis in ipsum:<a href='#FN9'>*</a> <span class="Versetto" id="H22_2">2&#160;</span>ut non cito moveamini a vestro sensu, neque terreamini, neque per spiritum, neque per sermonem, neque per epistolam tamquam per nos missam, quasi instet dies Domini.<a href='#FN10'>†</a> <span class="Versetto" id="H22_3">3&#160;</span>Ne quis vos seducat ullo modo: quoniam nisi venerit discessio primum, et revelatus fuerit homo peccati filius perditionis, <span class="Versetto" id="H22_4">4&#160;</span>qui adversatur, et extollitur supra omne, quod dicitur Deus, aut quod colitur, ita ut in templo Dei sedeat ostendens se tamquam sit Deus.<a href='#FN11'>‡</a> <span class="Versetto" id="H22_5">5&#160;</span>Non retinetis quod cum adhuc essem apud vos, hæc dicebam vobis?<a href='#FN12'>§</a> <span class="Versetto" id="H22_6">6&#160;</span>et nunc quid detineat scitis, ut reveletur in suo tempore.<a href='#FN13'>**</a> <span class="Versetto" id="H22_7">7&#160;</span>Nam mysterium jam operatur iniquitatis: tantum ut qui tenet nunc, teneat, donec de medio fiat.<a href='#FN14'>††</a> <span class="Versetto" id="H22_8">8&#160;</span>Et tunc revelabitur ille iniquus, quem Dominus Jesus interficiet spiritu oris sui, et destruet illustratione adventus sui eum:<a href='#FN15'>‡‡</a> <span class="Versetto" id="H22_9">9&#160;</span>cujus est adventus secundum operationem Satanæ in omni virtute, et signis, et prodigiis mendacibus,<a href='#FN16'>§§</a> <span class="Versetto" id="H22_10">10&#160;</span>et in omni seductione iniquitatis iis qui pereunt: eo quod caritatem veritatis non receperunt ut salvi fierent. <span class="Versetto" id="H22_11">11&#160;</span>Ideo mittet illis Deus operationem erroris ut credant mendacio, <span class="Versetto" id="H22_12">12&#160;</span>ut judicentur omnes qui non crediderunt veritati, sed consenserunt iniquitati. <span class="Versetto" id="H22_13">13&#160;</span>Nos autem debemus gratias agere Deo semper pro vobis, fratres dilecti a Deo, quod elegerit vos Deus primitias in salutem in sanctificatione spiritus, et in fide veritatis:<a href='#FN17'>***</a> <span class="Versetto" id="H22_14">14&#160;</span>in qua et vocavit vos per Evangelium nostrum in acquisitionem gloriæ Domini nostri Jesu Christi.<a href='#FN18'>†††</a> <span class="Versetto" id="H22_15">15&#160;</span>Itaque fratres, state: et tenete traditiones, quas didicistis, sive per sermonem, sive per epistolam nostram. <span class="Versetto" id="H22_16">16&#160;</span>Ipse autem Dominus noster Jesus Christus, et Deus et Pater noster, qui dilexit nos, et dedit consolationem æternam, et spem bonam in gratia,<a href='#FN19'>‡‡‡</a> <span class="Versetto" id="H22_17">17&#160;</span>exhortetur corda vestra, et confirmet in omni opere et sermone bono.</p>

  <p class='pT4' id='H23_0'>3</p>

  <p class='Normale'><span class="Versetto" id="H23_1">1&#160;</span>De cetero fratres, orate pro nobis ut sermo Dei currat, et clarificetur, sicut et apud vos:<a href='#FN20'>*</a> <span class="Versetto" id="H23_2">2&#160;</span>et ut liberemur ab importunis, et malis hominibus: non enim omnium est fides.<a href='#FN21'>†</a> <span class="Versetto" id="H23_3">3&#160;</span>Fidelis autem Deus est, qui confirmabit vos, et custodiet a malo. <span class="Versetto" id="H23_4">4&#160;</span>Confidimus autem de vobis, in Domino, quoniam quæ præcepimus, et facitis, et facietis. <span class="Versetto" id="H23_5">5&#160;</span>Dominus autem dirigat corda vestra in caritate Dei, et patientia Christi. <span class="Versetto" id="H23_6">6&#160;</span>Denuntiamus autem vobis, fratres, in nomine Domini nostri Jesu Christi, ut subtrahatis vos ab omni fratre ambulante inordinate, et non secundum traditionem, quam acceperunt a nobis.<a href='#FN22'>‡</a> <span class="Versetto" id="H23_7">7&#160;</span>Ipsi enim scitis quemadmodum oporteat imitari nos: quoniam non inquieti fuimus inter vos:<a href='#FN23'>§</a> <span class="Versetto" id="H23_8">8&#160;</span>neque gratis panem manducavimus ab aliquo, sed in labore, et in fatigatione, nocte et die operantes, ne quem vestrum gravaremus. <span class="Versetto" id="H23_9">9&#160;</span>Non quasi non habuerimus potestatem, sed ut nosmetipsos formam daremus vobis ad imitandum nos.<a href='#FN24'>**</a> <span class="Versetto" id="H23_10">10&#160;</span>Nam et cum essemus apud vos, hoc denuntiabamus vobis: quoniam si quis non vult operari, nec manducet.<a href='#FN25'>††</a> <span class="Versetto" id="H23_11">11&#160;</span>Audivimus enim inter vos quosdam ambulare inquiete, nihil operantes, sed curiose agentes.<a href='#FN26'>‡‡</a> <span class="Versetto" id="H23_12">12&#160;</span>Iis autem, qui ejusmodi sunt, denuntiemus, et obsecramus in Domino Jesu Christo, ut cum silentio operantes, suum panem manducent. <span class="Versetto" id="H23_13">13&#160;</span>Vos autem, fratres, nolite deficere benefacientes.<a href='#FN27'>§§</a> <span class="Versetto" id="H23_14">14&#160;</span>Quod si quis non obedit verbo nostro per epistolam, hunc notate, et ne commisceamini cum illo ut confundatur: <span class="Versetto" id="H23_15">15&#160;</span>et nolite quasi inimicum existimare, sed corripite ut fratrem. <span class="Versetto" id="H23_16">16&#160;</span>Ipse autem Dominus pacis det vobis pacem sempiternam in omni loco. Dominus sit cum omnibus vobis. <span class="Versetto" id="H23_17">17&#160;</span>Salutatio, mea manu Pauli: quod est signum in omni epistola, ita scribo. <span class="Versetto" id="H23_18">18&#160;</span>Gratia Domini nostri Jesu Christi cum omnibus vobis. Amen.</p>

  <p class="footnote"></p>

  <hr/>

  <aside id="FN1">
    <p class="f"><a class="notebackref" href="#H21_1"><span class="notemark">*</span> 1:1</a> <span class="fk">Argumentum</span><span class="ft"> Ad Thessalonicenses secundam scribit Epistolam Apostolus, et notum facit eis de temporibus novissimis, et de adversarii dejectione. Scribit hanc Epistolam ab Athenis per Titum diaconem et Onesimum acolythum.</span></p>
  </aside>

  <aside id="FN2">
    <p class="f"><a class="notebackref" href="#H21_3"><span class="notemark">†</span> 1:3</a> <span class="fk">Gratias agere, </span><span class="ft"> etc. Hic gratias agit Deo de bonis eorum, ne forte de tanto bono quod ex Deo habebant, extollantur, tanquam a seipsis habentes. </span><span class="fk">In invicem. </span><span class="ft"> Ut scilicet, qui diligitur diligat alios, et mutuis obsequiis charitatem ostendat.</span></p>
  </aside>

  <aside id="FN3">
    <p class="f"><a class="notebackref" href="#H21_5"><span class="notemark">‡</span> 1:5</a> <span class="fk">In exemplum justi, </span><span class="ft"> etc. Si enim tam severe punit peccata in pœnitentibus, quid faciet induratis? Hoc dicit, ut intelligatur quod non parcit impiis qui non parcit justis. </span><span class="fk">Justi: si tamen justum est, </span><span class="ft"> quod constat esse. Non enim ponitur hic, </span><span class="fk">si tamen, </span><span class="ft"> pro dubitatione, sed pro affirmatione, unde alius interpres ait: </span><span class="fk">Siquidem justus est, </span><span class="ft"> etc.</span></p>
  </aside>

  <aside id="FN4">
    <p class="f"><a class="notebackref" href="#H21_7"><span class="notemark">§</span> 1:7</a> <span class="fk">In revelationem. </span><span class="ft"> Incipit ostendere quam horribilis tribulatio illis, et quam jucunda requies istis futura est.</span></p>
  </aside>

  <aside id="FN5">
    <p class="f"><a class="notebackref" href="#H21_8"><span class="notemark">**</span> 1:8</a> <span class="fk">Domini Jesu. </span><span class="ft"> Venientis </span><span class="fk">in flamma ignis</span><span class="ft"> non quod sit flamma circumdatus, sed per effectum, quia inimicos exuret. </span><span class="fk">His qui non noverunt Deum. </span><span class="ft"> Nam alii sunt qui nesciunt legem.</span></p>
  </aside>

  <aside id="FN6">
    <p class="f"><a class="notebackref" href="#H21_9"><span class="notemark">††</span> 1:9</a> <span class="fk">Qui pœnas dabunt. </span><span class="ft"> Id est sustinebunt. Dare enim aliquando ponitur pro sustinere, ita et hic. Et congrue, qui enim patitur, dat ei quem offendit, pœnas quasi gratas. </span><span class="fk">In interitu æternas. </span><span class="ft"> Quasi dicat: Semper sentient pœnas, non tamen semper deficient. </span><span class="fk">Cum venerit glorificari, </span><span class="ft"> etc. Ipse enim clarus et mirabilis videbitur in credentibus, severus autem apparebit in incredulos, cum eos pœnis æternis coarctabit. Et est horum verborum brevis sensus: Veniet punire malos, et glorificare bonos.</span></p>
  </aside>

  <aside id="FN7">
    <p class="f"><a class="notebackref" href="#H21_10"><span class="notemark">‡‡</span> 1:10</a> <span class="fk">Quia testimonium. </span><span class="ft"> Ideo vobis tribulatis dat requiem nobiscum, quia testimonium, id est quidquid diximus de illo die judicii, credidistis de gloria bonorum et pœna malorum.</span></p>
  </aside>

  <aside id="FN8">
    <p class="f"><a class="notebackref" href="#H21_11"><span class="notemark">§§</span> 1:11</a> <span class="fk">In quo. </span><span class="ft"> Ordo verborum talis est: </span><span class="fk">In quo die oramus, ut dignetur, </span><span class="ft"> id est dignos judicet: </span><span class="fk">Semper oramus. </span><span class="ft"> Vel </span><span class="fk">in quo, </span><span class="ft"> id est pro quo, vel cujus diei periculo vitando, semper orandum est. </span><span class="fk">Opus fidei. </span><span class="ft"> Id est, confessionem quæ proprie est opus fidei in virtute, ut a confessione nullo modo flecti possint. Vel, opus fidei, omne bonum quod fides exigit: et sine quibus fides mortua est. </span><span class="fk">In virtute</span><span class="ft"> perseverantiæ, ut scilicet det vobis perseverantiam usque ad finem.</span></p>
  </aside>

  <aside id="FN9">
    <p class="f"><a class="notebackref" href="#H22_1"><span class="notemark">*</span> 2:1</a> <span class="fk">Rogamus autem vos, fratres, per adventum Domini nostri Jesu Christi, </span><span class="ft"> etc. Hucusque dixit se eis gratias agere et orare, hic determinat de die judicii, obsecrans eos ne leviter et facile de adventu Domini quasi de prope imminenti opinionem recipiant vel terreantur.</span></p>
  </aside>

  <aside id="FN10">
    <p class="f"><a class="notebackref" href="#H22_2"><span class="notemark">†</span> 2:2</a> <span class="fk">Non cito moveamini. </span><span class="ft"> Quasi dicat: Si moveamini; cito est, nihil enim vobis infertur quod diu duret. </span><span class="fk">Neque per spiritum. </span><span class="ft"> Id est, si malignus spiritus, quasi angelus lucis apparens in visione hoc vobis persuadeat. Vel, si quis dicat per Spiritum sanctum revelantem hoc se cognovisse quod dies judicii immineat, nolite credere. </span><span class="fk">Neque per Epistolam. </span><span class="ft"> Solent enim tergiversatores, ut fallant, sub nomine clari alicujus viri epistolam fingere, ut auctoritas nominis possit commendare quod per seipsum recipi non posset. </span><span class="fk">Quasi instet dies Domini. </span><span class="ft"> Non hoc ita dicit quin velit, ut habeant succinctos lumbos et lucernas ardentes in manibus, exspectantes quando revertatur Dominus a nuptiis.</span></p>
  </aside>

  <aside id="FN11">
    <p class="f"><a class="notebackref" href="#H22_4"><span class="notemark">‡</span> 2:4</a> <span class="fk">In templo. </span><span class="ft"> Vel, </span><span class="fk">templum. </span><span class="ft"> Nonnulli non ipsum principem tantum, sed universum corpus ejus, id est, ad eum pertinentem hominum multitudinem simul cum ipso principe hoc loco intelligi volunt: rectiusque dici putant, sicut in Græco est, non </span><span class="fk">in templo, </span><span class="ft"> sed </span><span class="fk">in templum Dei sedeat, </span><span class="ft"> quasi ipse cum suis sit templum Dei, quod est Ecclesia. Sicut dicitur: Sedet in amicum, id est ut amicus.</span></p>
  </aside>

  <aside id="FN12">
    <p class="f"><a class="notebackref" href="#H22_5"><span class="notemark">§</span> 2:5</a> <span class="fk">Quoniam nisi venerit. </span><span class="ft"> Occulte loquitur de destructione imperii Romani, ne irritaret eos ad persecutionem Ecclesiæ. Vel hoc dicit de spirituali imperio Romanæ Ecclesiæ, vel discessione a fide. </span><span class="fk">Nisi venerit refuga primum. </span><span class="ft"> Sic aliqui codices habent. Quod nulli dubium est de Antichristo eum dixisse, quem refugam vocat: utique a Domino Deo. Si enim hoc de omnibus impiis merito dici potest, quanto magis de isto! </span><span class="fk">Filius perditionis. </span><span class="ft"> Antichristus, non per naturam, sed per imitationem.</span></p>
  </aside>

  <aside id="FN13">
    <p class="f"><a class="notebackref" href="#H22_6"><span class="notemark">**</span> 2:6</a> <span class="fk">Scitis. </span><span class="ft"> Eos scire dicit quid detineat, nec aperte exponit, et ideo nos nescimus, nisi quod quidam suspicantur de Romano imperio dictum fuisse, donec tollatur, vel de medio fiat. Et ideo Apostolum non id aperte scribere voluisse, ne calumniam scilicet incurreret, quod Romano imperio male optaverit, cum speraretur æternum. </span><span class="fk">Suo tempore. </span><span class="ft"> Completa accessione ad Romanum imperium, et ad Romanæ Ecclesiæ obedientiam, aderit discessio ab utroque imperio: qua impleta aderit ille iniquus, impleto tempore misericordiæ quo plenitudo gentium intrat ad fidem: revelabitur discessio, et sic instabit dies Domini.</span></p>
  </aside>

  <aside id="FN14">
    <p class="f"><a class="notebackref" href="#H22_7"><span class="notemark">††</span> 2:7</a> <span class="fk">Nam mysterium, </span><span class="ft"> etc. Jam in ipsis initiis accessionis invenitur iniquitas, sed mystica, id est pietatis nomine palliata, ut velint haberi ministri Christi cum sint pseudo. Diabolus occulte per Neronem et alios occidebat martyres, sicut per illum tunc aperte facturus est, occidendo Eliam et Enoch aliosque plurimos: et sunt Nero et alii umbra futuri Antichristi, sicut David et Abel Christi. </span><span class="fk">Donec de medio fiat. </span><span class="ft"> Id est, tollatur illa potestas Romani imperii de medio mundi: quia omnes undique Romam quasi ad caput confluebant. Vel, qui fidem tenet, teneat, donec ipsa refrigescat. Vel, qui detinet illum, id est accessio ad fidem, detineat, donec ipsa tollatur de medio. Vel, donec iniquitas, quæ modo est mystica, fiat de medio, id est quasi de communibus, ut non erubescat homo adulterari vel furari, sicut nec ambulare vel loqui. </span><span class="fk">De medio fiat. </span><span class="ft"> Scilicet discessio, id est manifeste appareat: et tunc jam revelata discessione a Deo vero, jam refrigerata charitate ex abundantia iniquitatis revelabitur, etc.</span></p>
  </aside>

  <aside id="FN15">
    <p class="f"><a class="notebackref" href="#H22_8"><span class="notemark">‡‡</span> 2:8</a> <span class="fk">Spiritu oris sui. </span><span class="ft"> Id est virtute Spiritus sancti, qui dicitur spiritus oris, quia ab eo procedit.</span></p>
  </aside>

  <aside id="FN16">
    <p class="f"><a class="notebackref" href="#H22_9"><span class="notemark">§§</span> 2:9</a> <span class="fk">Mendacibus et in omni seductione. </span><span class="ft"> Signa illa vocantur mendacia, vel quia non vera ut videntur, sed phantastica erunt. Vel si vera, Dei permissione ad mendacium trahent. </span><span class="fk">Ideo mittet illis Deus. </span><span class="ft"> AUG., lib. 20, de Civit. Dei, c. 19. Deus diabolum ista facere permittet, etc., usque ad alias injustissime judicatum.</span></p>
  </aside>

  <aside id="FN17">
    <p class="f"><a class="notebackref" href="#H22_13"><span class="notemark">***</span> 2:13</a> <span class="fk">Primitias in salutem. </span><span class="ft"> Ut scilicet non in illo periculoso tempore ultimo, sed in primitiva Ecclesia crederemus in Christum, atque fidem confiteremur. Vel, nos apostolos primitias omnium credentium, quia apostoli primi crediderunt, et hoc in salutem omnium gentium.</span></p>
  </aside>

  <aside id="FN18">
    <p class="f"><a class="notebackref" href="#H22_14"><span class="notemark">†††</span> 2:14</a> <span class="fk">In acquisitionem gloriæ Domini nostri Jesu Christi. </span><span class="ft"> Vel, ut sitis acquisitio, in qua Deus glorificetur.</span></p>
  </aside>

  <aside id="FN19">
    <p class="f"><a class="notebackref" href="#H22_16"><span class="notemark">‡‡‡</span> 2:16</a> <span class="fk">Et dedit consolationem. </span><span class="ft"> Promittendo cœlorum regnum. </span><span class="fk">In gratia. </span><span class="ft"> Id est per gratiam quam dedit, speramus æterna. Vel hæc omnia dedit non merito nostro, sed in gratia sua.</span></p>
  </aside>

  <aside id="FN20">
    <p class="f"><a class="notebackref" href="#H23_1"><span class="notemark">*</span> 3:1</a> <span class="fk">De cætero, fratres, orate. </span><span class="ft"> Orandum esse hortatur, ut dignetur Deus doctrinam suam infatigabili cursu dirigere et transfundere per ora apostolorum in aures audientium, et ab auribus in corda, ut compescantur malorum seditiones.</span></p>
  </aside>

  <aside id="FN21">
    <p class="f"><a class="notebackref" href="#H23_2"><span class="notemark">†</span> 3:2</a> <span class="fk">Ut liberemur. </span><span class="ft"> A pseudo, ne nostros seducant, vel nobis insidias tendant. Vel, liberemur ab importunis, id est infidelibus qui resistunt verbo Dei, nec stant in portu quietis. </span><span class="fk">Et malis, </span><span class="ft"> qui persequuntur infideles. Ideo dico </span><span class="fk">liberemur, </span><span class="ft"> quia nondum acceperunt omnes fidem per me qui accepturi sunt. </span><span class="fk">Non enim omnium est fides. </span><span class="ft"> Id est, nec vobis orantibus omnes sunt credituri, sed tantum præordinati in adoptionem filiorum.</span></p>
  </aside>

  <aside id="FN22">
    <p class="f"><a class="notebackref" href="#H23_6"><span class="notemark">‡</span> 3:6</a> <span class="fk">Denuntiamus. </span><span class="ft"> De curiosis incipit et otiosis, monens bonos ut eos corripiant.</span></p>
  </aside>

  <aside id="FN23">
    <p class="f"><a class="notebackref" href="#H23_7"><span class="notemark">§</span> 3:7</a> <span class="fk">Scitis quomodo oporteat nos imitari. </span><span class="ft"> Et cum illi hæc non faciant, debetis vitare. Vel, non ambulant secundum traditionem. Scitis enim quomodo me habui, quod in illis non videtis, quasi dicat: Non est opus ut exponam vobis eam traditionem quia eam scitis, quod non inquieti fuerimus, ut ii qui aliena negotia curant, vagantes hac illac.</span></p>
  </aside>

  <aside id="FN24">
    <p class="f"><a class="notebackref" href="#H23_9"><span class="notemark">**</span> 3:9</a> <span class="fk">Sed ut nosmetipsos. </span><span class="ft"> Notandum quia Apostolus non solum verbis docebat, sed hortabatur et factis. Idonei enim magistri est quæ docet verbis, operibus explere.</span></p>
  </aside>

  <aside id="FN25">
    <p class="f"><a class="notebackref" href="#H23_10"><span class="notemark">††</span> 3:10</a> <span class="fk">Quoniam si quis non vult operari. </span><span class="ft"> Dicunt quidam de operibus spiritualibus hoc Apostolum præcepisse, alioquin si de opere corporali hoc diceret, in quo vel agricolæ vel opifices laborant, videretur sentire adversus Dominum, qui dicit in Evangelio: </span><span class="fk">Nolite solliciti esse, quid manducetis</span><span class="ft"> Matth. 6., etc. Sed superflue conantur et sibi et cæteris caliginem obducere, ut quod utiliter charitas monet, non solum facere velint, sed nec intelligere, cum multis aliis locis epistolarum quid hic sentiat Apostolus apertissime doceat. Vult enim servos Dei corporaliter operari unde vivant ut non compellantur egestate necessaria petere. Nec est contra illud quod prædictum est: </span><span class="fk">Nolite solliciti esse quid manducetis, </span><span class="ft"> etc. Non enim hoc ideo dictum est, ut non procurent quantum necessitati sat est, unde honeste potuerunt, sed non ut ista intueantur, nec propter ista faciant quidquid Evangelii præconio facere jubentur.</span></p>
  </aside>

  <aside id="FN26">
    <p class="f"><a class="notebackref" href="#H23_11"><span class="notemark">‡‡</span> 3:11</a> <span class="fk">Curiose agentes. </span><span class="ft"> Hoc factum abhorret disciplina Dominica, eorum enim deus venter est, qui fœda cura necessaria sibi provident.</span></p>
  </aside>

  <aside id="FN27">
    <p class="f"><a class="notebackref" href="#H23_13"><span class="notemark">§§</span> 3:13</a> <span class="fk">Nolite deficere. </span><span class="ft"> Quia etsi operentur, possunt tamen nonnullis indigere. Et ideo monet, ne illi qui habebant unde servis Dei necessaria præberent, hac occasione pigrescerent. Non enim in reprehensionem venit qui humanus est in largiendo, sed hic qui, cum possit laborem ferre, otiose vult vitam agere.</span></p>
  </aside>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>