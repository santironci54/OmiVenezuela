<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -GALATAS</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">GALATAS</p>

  <div class="divCap"><a href='GAL.xhtml#GL1_0' class="button">1</a><a href='GAL.xhtml#GL2_0' class="button">2</a><a href='GAL.xhtml#GL3_0' class="button">3</a><a href='GAL.xhtml#GL4_0' class="button">4</a><a href='GAL.xhtml#GL5_0' class="button">5</a><a href='GAL.xhtml#GL6_0' class="button">6</a></div>

  <p class='main' id='GL0_0'></p>

  <h2>INCIPIT AD GALATAS</h2>

  <p class='pT4' id='GL1_0'>1</p>

  <p class='Normale'><span class="Versetto" id="GL1_1">1&#160;</span>Paulus, Apostolus non ab hominibus, neque per hominem, sed per Jesum Christum, et Deum Patrem, qui suscitavit eum a mortuis:<a href='#FN1'>*</a> <span class="Versetto" id="GL1_2">2&#160;</span>et qui mecum sunt omnes fratres, ecclesiis Galatiæ.<a href='#FN2'>†</a> <span class="Versetto" id="GL1_3">3&#160;</span>Gratia vobis, et pax a Deo Patre, et Domino nostro Jesu Christo,<a href='#FN3'>‡</a> <span class="Versetto" id="GL1_4">4&#160;</span>qui dedit semetipsum pro peccatis nostris, ut eriperet nos de præsenti sæculo nequam, secundum voluntatem Dei et Patris nostri,<a href='#FN4'>§</a> <span class="Versetto" id="GL1_5">5&#160;</span>cui est gloria in sæcula sæculorum. Amen.<a href='#FN5'>**</a> <span class="Versetto" id="GL1_6">6&#160;</span>Miror quod sic tam cito transferimini ab eo qui vos vocavit in gratiam Christi in aliud Evangelium:<a href='#FN6'>††</a> <span class="Versetto" id="GL1_7">7&#160;</span>quod non est aliud, nisi sunt aliqui qui vos conturbant, et volunt convertere Evangelium Christi. <span class="Versetto" id="GL1_8">8&#160;</span>Sed licet nos aut angelus de cælo evangelizet vobis præterquam quod evangelizavimus vobis, anathema sit.<a href='#FN7'>‡‡</a> <span class="Versetto" id="GL1_9">9&#160;</span>Sicut prædiximus, et nunc iterum dico: si quis vobis evangelizaverit præter id quod accepistis, anathema sit.<a href='#FN8'>§§</a> <span class="Versetto" id="GL1_10">10&#160;</span>Modo enim hominibus suadeo, an Deo? an quæro hominibus placere? si adhuc hominibus placerem, Christi servus non essem.<a href='#FN9'>***</a> <span class="Versetto" id="GL1_11">11&#160;</span>Notum enim vobis facio, fratres, Evangelium, quod evangelizatum est a me, quia non est secundum hominem: <span class="Versetto" id="GL1_12">12&#160;</span>neque enim ego ab homine accepi illud, neque didici, sed per revelationem Jesu Christi. <span class="Versetto" id="GL1_13">13&#160;</span>Audistis enim conversationem meam aliquando in Judaismo: quoniam supra modum persequebar Ecclesiam Dei, et expugnabam illam, <span class="Versetto" id="GL1_14">14&#160;</span>et proficiebam in Judaismo supra multos coætaneos meos in genere meo, abundantius æmulator existens paternarum mearum traditionum.<a href='#FN10'>†††</a> <span class="Versetto" id="GL1_15">15&#160;</span>Cum autem placuit ei, qui me segregavit ex utero matris meæ, et vocavit per gratiam suam,<a href='#FN11'>‡‡‡</a> <span class="Versetto" id="GL1_16">16&#160;</span>ut revelaret Filium suum in me, ut evangelizarem illum in gentibus: continuo non acquievi carni et sanguini, <span class="Versetto" id="GL1_17">17&#160;</span>neque veni Jerosolymam ad antecessores meos Apostolos: sed abii in Arabiam, et iterum reversus sum Damascum: <span class="Versetto" id="GL1_18">18&#160;</span>deinde post annos tres veni Jerosolymam videre Petrum, et mansi apud eum diebus quindecim: <span class="Versetto" id="GL1_19">19&#160;</span>alium autem Apostolorum vidi neminem, nisi Jacobum fratrem Domini. <span class="Versetto" id="GL1_20">20&#160;</span>Quæ autem scribo vobis, ecce coram Deo, quia non mentior. <span class="Versetto" id="GL1_21">21&#160;</span>Deinde veni in partes Syriæ, et Ciliciæ. <span class="Versetto" id="GL1_22">22&#160;</span>Eram autem ignotus facie ecclesiis Judææ, quæ erant in Christo: <span class="Versetto" id="GL1_23">23&#160;</span>tantum autem auditum habebant quoniam qui persequebatur nos aliquando, nunc evangelizat fidem, quam aliquando expugnabat: <span class="Versetto" id="GL1_24">24&#160;</span>et in me clarificabant Deum.</p>

  <p class='pT4' id='GL2_0'>2</p>

  <p class='Normale'><span class="Versetto" id="GL2_1">1&#160;</span>Deinde post annos quatuordecim, iterum ascendi Jerosolymam cum Barnaba, assumpto et Tito.<a href='#FN12'>*</a> <span class="Versetto" id="GL2_2">2&#160;</span>Ascendi autem secundum revelationem: et contuli cum illis Evangelium, quod prædico in gentibus, seorsum autem iis qui videbantur aliquid esse: ne forte in vacuum currerem, aut cucurrissem.<a href='#FN13'>†</a> <span class="Versetto" id="GL2_3">3&#160;</span>Sed neque Titus, qui mecum erat, cum esset gentilis, compulsus est circumcidi: <span class="Versetto" id="GL2_4">4&#160;</span>sed propter subintroductos falsos fratres, qui subintroierunt explorare libertatem nostram, quam habemus in Christo Jesu, ut nos in servitutem redigerent.<a href='#FN14'>‡</a> <span class="Versetto" id="GL2_5">5&#160;</span>Quibus neque ad horam cessimus subjectione, ut veritas Evangelii permaneat apud vos:<a href='#FN15'>§</a> <span class="Versetto" id="GL2_6">6&#160;</span>ab iis autem, qui videbantur esse aliquid (quales aliquando fuerint, nihil mea interest: Deus personam hominis non accipit): mihi enim qui videbantur esse aliquid, nihil contulerunt.<a href='#FN16'>**</a> <span class="Versetto" id="GL2_7">7&#160;</span>Sed e contra cum vidissent quod creditum est mihi Evangelium præputii, sicut et Petro circumcisionis <span class="Versetto" id="GL2_8">8&#160;</span>(qui enim operatus est Petro in apostolatum circumcisionis, operatus est et mihi inter gentes): <span class="Versetto" id="GL2_9">9&#160;</span>et cum cognovissent gratiam, quæ data est mihi, Jacobus, et Cephas, et Joannes, qui videbantur columnæ esse, dextras dederunt mihi, et Barnabæ societatis: ut nos in gentes, ipsi autem in circumcisionem:<a href='#FN17'>††</a> <span class="Versetto" id="GL2_10">10&#160;</span>tantum ut pauperum memores essemus, quod etiam sollicitus fui hoc ipsum facere. <span class="Versetto" id="GL2_11">11&#160;</span>Cum autem venisset Cephas Antiochiam, in faciem ei restiti, quia reprehensibilis erat.<a href='#FN18'>‡‡</a> <span class="Versetto" id="GL2_12">12&#160;</span>Prius enim quam venirent quidam a Jacobo, cum gentibus edebat: cum autem venissent, subtrahebat, et segregabat se, timens eos qui ex circumcisione erant.<a href='#FN19'>§§</a> <span class="Versetto" id="GL2_13">13&#160;</span>Et simulationi ejus consenserunt ceteri Judæi, ita ut et Barnabas duceretur ab eis in illam simulationem. <span class="Versetto" id="GL2_14">14&#160;</span>Sed cum vidissem quod non recte ambularent ad veritatem Evangelii, dixi Cephæ coram omnibus: Si tu, cum Judæus sis, gentiliter vivis, et non judaice: quomodo gentes cogis judaizare?<a href='#FN20'>***</a> <span class="Versetto" id="GL2_15">15&#160;</span>Nos natura Judæi, et non ex gentibus peccatores.<a href='#FN21'>†††</a> <span class="Versetto" id="GL2_16">16&#160;</span>Scientes autem quod non justificatur homo ex operibus legis, nisi per fidem Jesu Christi: et nos in Christo Jesu credimus, ut justificemur ex fide Christi, et non ex operibus legis: propter quod ex operibus legis non justificabitur omnis caro.<a href='#FN22'>‡‡‡</a> <span class="Versetto" id="GL2_17">17&#160;</span>Quod si quærentes justificari in Christo, inventi sumus et ipsi peccatores, numquid Christus peccati minister est? Absit.<a href='#FN23'>§§§</a> <span class="Versetto" id="GL2_18">18&#160;</span>Si enim quæ destruxi, iterum hæc ædifico: prævaricatorem me constituo. <span class="Versetto" id="GL2_19">19&#160;</span>Ego enim per legem, legi mortuus sum, ut Deo vivam: Christo confixus sum cruci.<a href='#FN24'>*</a> <span class="Versetto" id="GL2_20">20&#160;</span>Vivo autem, jam non ego: vivit vero in me Christus. Quod autem nunc vivo in carne: in fide vivo Filii Dei, qui dilexit me, et tradidit semetipsum pro me.<a href='#FN25'>†</a> <span class="Versetto" id="GL2_21">21&#160;</span>Non abjicio gratiam Dei. Si enim per legem justitia, ergo gratis Christus mortuus est.</p>

  <p class='pT4' id='GL3_0'>3</p>

  <p class='Normale'><span class="Versetto" id="GL3_1">1&#160;</span>O insensati Galatæ, quis vos fascinavit non obedire veritati, ante quorum oculos Jesus Christus præscriptus est, in vobis crucifixus?<a href='#FN26'>*</a> <span class="Versetto" id="GL3_2">2&#160;</span>Hoc solum a vobis volo discere: ex operibus legis Spiritum accepistis, an ex auditu fidei?<a href='#FN27'>†</a> <span class="Versetto" id="GL3_3">3&#160;</span>sic stulti estis, ut cum Spiritu cœperitis, nunc carne consummemini? <span class="Versetto" id="GL3_4">4&#160;</span>tanta passi estis sine causa? si tamen sine causa.<a href='#FN28'>‡</a> <span class="Versetto" id="GL3_5">5&#160;</span>Qui ergo tribuit vobis Spiritum, et operatur virtutes in vobis: ex operibus legis, an ex auditu fidei?<a href='#FN29'>§</a> <span class="Versetto" id="GL3_6">6&#160;</span>Sicut scriptum est: Abraham credidit Deo, et reputatum est illi ad justitiam:<a href='#FN30'>**</a> <span class="Versetto" id="GL3_7">7&#160;</span>cognoscite ergo quia qui ex fide sunt, ii sunt filii Abrahæ. <span class="Versetto" id="GL3_8">8&#160;</span>Providens autem Scriptura quia ex fide justificat gentes Deus, prænuntiavit Abrahæ: Quia benedicentur in te omnes gentes.<a href='#FN31'>††</a> <span class="Versetto" id="GL3_9">9&#160;</span>Igitur qui ex fide sunt, benedicentur cum fideli Abraham. <span class="Versetto" id="GL3_10">10&#160;</span>Quicumque enim ex operibus legis sunt, sub maledicto sunt. Scriptum est enim: Maledictus omnis qui non permanserit in omnibus quæ scripta sunt in libro legis ut faciat ea.<a href='#FN32'>‡‡</a> <span class="Versetto" id="GL3_11">11&#160;</span>Quoniam autem in lege nemo justificatur apud Deum, manifestum est: quia justus ex fide vivit.<a href='#FN33'>§§</a> <span class="Versetto" id="GL3_12">12&#160;</span>Lex autem non est ex fide, sed: Qui fecerit ea, vivet in illis.<a href='#FN34'>***</a> <span class="Versetto" id="GL3_13">13&#160;</span>Christus nos redemit de maledicto legis, factus pro nobis maledictum: quia scriptum est: Maledictus omnis qui pendet in ligno:<a href='#FN35'>†††</a> <span class="Versetto" id="GL3_14">14&#160;</span>ut in gentibus benedictio Abrahæ fieret in Christo Jesu, ut pollicitationem Spiritus accipiamus per fidem. <span class="Versetto" id="GL3_15">15&#160;</span>Fratres (secundum hominem dico) tamen hominis confirmatum testamentum nemo spernit, aut superordinat. <span class="Versetto" id="GL3_16">16&#160;</span>Abrahæ dictæ sunt promissiones, et semini ejus. Non dicit: Et seminibus, quasi in multis: sed quasi in uno: Et semini tuo, qui est Christus. <span class="Versetto" id="GL3_17">17&#160;</span>Hoc autem dico, testamentum confirmatum a Deo: quæ post quadringentos et triginta annos facta est lex, non irritum facit ad evacuandam promissionem.<a href='#FN36'>‡‡‡</a> <span class="Versetto" id="GL3_18">18&#160;</span>Nam si ex lege hæreditas, jam non ex promissione. Abrahæ autem per repromissionem donavit Deus. <span class="Versetto" id="GL3_19">19&#160;</span>Quid igitur lex? Propter transgressiones posita est donec veniret semen, cui promiserat, ordinata per angelos in manu mediatoris.<a href='#FN37'>§§§</a> <span class="Versetto" id="GL3_20">20&#160;</span>Mediator autem unius non est: Deus autem unus est.<a href='#FN38'>*</a> <span class="Versetto" id="GL3_21">21&#160;</span>Lex ergo adversus promissa Dei? Absit. Si enim data esset lex, quæ posset vivificare, vere ex lege esset justitia.<a href='#FN39'>†</a> <span class="Versetto" id="GL3_22">22&#160;</span>Sed conclusit Scriptura omnia sub peccato, ut promissio ex fide Jesu Christi daretur credentibus. <span class="Versetto" id="GL3_23">23&#160;</span>Prius autem quam veniret fides, sub lege custodiebamur conclusi in eam fidem quæ revelanda erat.<a href='#FN40'>‡</a> <span class="Versetto" id="GL3_24">24&#160;</span>Itaque lex pædagogus noster fuit in Christo, ut ex fide justificemur.<a href='#FN41'>§</a> <span class="Versetto" id="GL3_25">25&#160;</span>At ubi venit fides, jam non sumus sub pædagogo. <span class="Versetto" id="GL3_26">26&#160;</span>Omnes enim filii Dei estis per fidem, quæ est in Christo Jesu.<a href='#FN42'>**</a> <span class="Versetto" id="GL3_27">27&#160;</span>Quicumque enim in Christo baptizati estis, Christum induistis.<a href='#FN43'>††</a> <span class="Versetto" id="GL3_28">28&#160;</span>Non est Judæus, neque Græcus: non est servus, neque liber: non est masculus, neque femina. Omnes enim vos unum estis in Christo Jesu. <span class="Versetto" id="GL3_29">29&#160;</span>Si autem vos Christi, ergo semen Abrahæ estis, secundum promissionem hæredes.<a href='#FN44'>‡‡</a></p>

  <p class='pT4' id='GL4_0'>4</p>

  <p class='Normale'><span class="Versetto" id="GL4_1">1&#160;</span>Dico autem: quanto tempore hæres parvulus est, nihil differt a servo, cum sit dominus omnium:<a href='#FN45'>*</a> <span class="Versetto" id="GL4_2">2&#160;</span>sed sub tutoribus et actoribus est usque ad præfinitum tempus a patre: <span class="Versetto" id="GL4_3">3&#160;</span>ita et nos cum essemus parvuli, sub elementis mundi eramus servientes.<a href='#FN46'>†</a> <span class="Versetto" id="GL4_4">4&#160;</span>At ubi venit plenitudo temporis, misit Deus Filium suum factum ex muliere, factum sub lege,<a href='#FN47'>‡</a> <span class="Versetto" id="GL4_5">5&#160;</span>ut eos, qui sub lege erant, redimeret, ut adoptionem filiorum reciperemus. <span class="Versetto" id="GL4_6">6&#160;</span>Quoniam autem estis filii, misit Deus Spiritum Filii sui in corda vestra, clamantem: Abba, Pater.<a href='#FN48'>§</a> <span class="Versetto" id="GL4_7">7&#160;</span>Itaque jam non est servus, sed filius: quod si filius, et hæres per Deum. <span class="Versetto" id="GL4_8">8&#160;</span>Sed tunc quidem ignorantes Deum, iis, qui natura non sunt dii, serviebatis. <span class="Versetto" id="GL4_9">9&#160;</span>Nunc autem cum cognoveritis Deum, immo cogniti sitis a Deo: quomodo convertimini iterum ad infirma et egena elementa, quibus denuo servire vultis?<a href='#FN49'>**</a> <span class="Versetto" id="GL4_10">10&#160;</span>Dies observatis, et menses, et tempora, et annos.<a href='#FN50'>††</a> <span class="Versetto" id="GL4_11">11&#160;</span>Timeo vos, ne forte sine causa laboraverim in vobis.<a href='#FN51'>‡‡</a> <span class="Versetto" id="GL4_12">12&#160;</span>Estote sicut ego, quia et ego sicut vos: fratres, obsecro vos. Nihil me læsistis.<a href='#FN52'>§§</a> <span class="Versetto" id="GL4_13">13&#160;</span>Scitis autem quia per infirmitatem carnis evangelizavi vobis jampridem: et tentationem vestram in carne mea<a href='#FN53'>***</a> <span class="Versetto" id="GL4_14">14&#160;</span>non sprevistis, neque respuistis: sed sicut angelum Dei excepistis me, sicut Christum Jesum.<a href='#FN54'>†††</a> <span class="Versetto" id="GL4_15">15&#160;</span>Ubi est ergo beatitudo vestra? testimonium enim perhibeo vobis, quia, si fieri posset, oculos vestros eruissetis, et dedissetis mihi.<a href='#FN55'>‡‡‡</a> <span class="Versetto" id="GL4_16">16&#160;</span>Ergo inimicus vobis factus sum, verum dicens vobis?<a href='#FN56'>§§§</a> <span class="Versetto" id="GL4_17">17&#160;</span>Æmulantur vos non bene: sed excludere vos volunt, ut illos æmulemini.<a href='#FN57'>*</a> <span class="Versetto" id="GL4_18">18&#160;</span>Bonum autem æmulamini in bono semper: et non tantum cum præsens sum apud vos. <span class="Versetto" id="GL4_19">19&#160;</span>Filioli mei, quos iterum parturio, donec formetur Christus in vobis:<a href='#FN58'>†</a> <span class="Versetto" id="GL4_20">20&#160;</span>vellem autem esse apud vos modo, et mutare vocem meam: quoniam confundor in vobis.<a href='#FN59'>‡</a> <span class="Versetto" id="GL4_21">21&#160;</span>Dicite mihi qui sub lege vultis esse: legem non legistis?<a href='#FN60'>§</a> <span class="Versetto" id="GL4_22">22&#160;</span>Scriptum est enim: Quoniam Abraham duos filios habuit: unum de ancilla, et unum de libera.<a href='#FN61'>**</a> <span class="Versetto" id="GL4_23">23&#160;</span>Sed qui de ancilla, secundum carnem natus est: qui autem de libera, per repromissionem: <span class="Versetto" id="GL4_24">24&#160;</span>quæ sunt per allegoriam dicta. Hæc enim sunt duo testamenta. Unum quidem in monte Sina, in servitutem generans, quæ est Agar:<a href='#FN62'>††</a> <span class="Versetto" id="GL4_25">25&#160;</span>Sina enim mons est in Arabia, qui conjunctus est ei quæ nunc est Jerusalem, et servit cum filiis suis.<a href='#FN63'>‡‡</a> <span class="Versetto" id="GL4_26">26&#160;</span>Illa autem, quæ sursum est Jerusalem, libera est, quæ est mater nostra.<a href='#FN64'>§§</a> <span class="Versetto" id="GL4_27">27&#160;</span>Scriptum est enim: [Lætare, sterilis, quæ non paris; erumpe et clama, quæ non parturis: quia multi filii desertæ, magis quam ejus quæ habet virum.]<a href='#FN65'>***</a> <span class="Versetto" id="GL4_28">28&#160;</span>Nos autem, fratres, secundum Isaac promissionis filii sumus.<a href='#FN66'>†††</a> <span class="Versetto" id="GL4_29">29&#160;</span>Sed quomodo tunc is, qui secundum carnem natus fuerat, persequebatur eum qui secundum spiritum: ita et nunc.<a href='#FN67'>‡‡‡</a> <span class="Versetto" id="GL4_30">30&#160;</span>Sed quid dicit Scriptura? Ejice ancillam, et filium ejus: non enim hæres erit filius ancillæ cum filio liberæ. <span class="Versetto" id="GL4_31">31&#160;</span>Itaque, fratres, non sumus ancillæ filii, sed liberæ: qua libertate Christus nos liberavit.<a href='#FN68'>§§§</a></p>

  <p class='pT4' id='GL5_0'>5</p>

  <p class='Normale'><span class="Versetto" id="GL5_1">1&#160;</span>State, et nolite iterum jugo servitutis contineri. <span class="Versetto" id="GL5_2">2&#160;</span>Ecce ego Paulus dico vobis: quoniam si circumcidamini, Christus vobis nihil proderit.<a href='#FN69'>*</a> <span class="Versetto" id="GL5_3">3&#160;</span>Testificor autem rursus omni homini circumcidenti se, quoniam debitor est universæ legis faciendæ.<a href='#FN70'>†</a> <span class="Versetto" id="GL5_4">4&#160;</span>Evacuati estis a Christo, qui in lege justificamini: a gratia excidistis.<a href='#FN71'>‡</a> <span class="Versetto" id="GL5_5">5&#160;</span>Nos enim spiritu ex fide, spem justitiæ exspectamus.<a href='#FN72'>§</a> <span class="Versetto" id="GL5_6">6&#160;</span>Nam in Christo Jesu neque circumcisio aliquid valet, neque præputium: sed fides, quæ per caritatem operatur.<a href='#FN73'>**</a> <span class="Versetto" id="GL5_7">7&#160;</span>Currebatis bene: quis vos impedivit veritati non obedire?<a href='#FN74'>††</a> <span class="Versetto" id="GL5_8">8&#160;</span>persuasio hæc non est ex eo, qui vocat vos. <span class="Versetto" id="GL5_9">9&#160;</span>Modicum fermentum totam massam corrumpit. <span class="Versetto" id="GL5_10">10&#160;</span>Ego confido in vobis in Domino, quod nihil aliud sapietis: qui autem conturbat vos, portabit judicium, quicumque est ille.<a href='#FN75'>‡‡</a> <span class="Versetto" id="GL5_11">11&#160;</span>Ego autem, fratres, si circumcisionem adhuc prædico: quid adhuc persecutionem patior? ergo evacuatum est scandalum crucis.<a href='#FN76'>§§</a> <span class="Versetto" id="GL5_12">12&#160;</span>Utinam et abscindantur qui vos conturbant.<a href='#FN77'>***</a> <span class="Versetto" id="GL5_13">13&#160;</span>Vos enim in libertatem vocati estis, fratres: tantum ne libertatem in occasionem detis carnis, sed per caritatem Spiritus servite invicem.<a href='#FN78'>†††</a> <span class="Versetto" id="GL5_14">14&#160;</span>Omnis enim lex in uno sermone impletur: Diliges proximum tuum sicut teipsum.<a href='#FN79'>‡‡‡</a> <span class="Versetto" id="GL5_15">15&#160;</span>Quod si invicem mordetis, et comeditis: videte ne ab invicem consumamini.<a href='#FN80'>§§§</a> <span class="Versetto" id="GL5_16">16&#160;</span>Dico autem: Spiritu ambulate, et desideria carnis non perficietis.<a href='#FN81'>*</a> <span class="Versetto" id="GL5_17">17&#160;</span>Caro enim concupiscit adversus spiritum, spiritus autem adversus carnem: hæc enim sibi invicem adversantur, ut non quæcumque vultis, illa faciatis.<a href='#FN82'>†</a> <span class="Versetto" id="GL5_18">18&#160;</span>Quod si Spiritu ducimini, non estis sub lege.<a href='#FN83'>‡</a> <span class="Versetto" id="GL5_19">19&#160;</span>Manifesta sunt autem opera carnis, quæ sunt fornicatio, immunditia, impudicitia, luxuria, <span class="Versetto" id="GL5_20">20&#160;</span>idolorum servitus, veneficia, inimicitiæ, contentiones, æmulationes, iræ, rixæ, dissensiones, sectæ, <span class="Versetto" id="GL5_21">21&#160;</span>invidiæ, homicidia, ebrietates, comessationes, et his similia, quæ prædico vobis, sicut prædixi: quoniam qui talia agunt, regnum Dei non consequentur.<a href='#FN84'>§</a> <span class="Versetto" id="GL5_22">22&#160;</span>Fructus autem Spiritus est caritas, gaudium, pax, patientia, benignitas, bonitas, longanimitas,<a href='#FN85'>**</a> <span class="Versetto" id="GL5_23">23&#160;</span>mansuetudo, fides, modestia, continentia, castitas. Adversus hujusmodi non est lex. <span class="Versetto" id="GL5_24">24&#160;</span>Qui autem sunt Christi, carnem suam crucifixerunt cum vitiis et concupiscentiis.<a href='#FN86'>††</a> <span class="Versetto" id="GL5_25">25&#160;</span>Si Spiritu vivimus, Spiritu et ambulemus.<a href='#FN87'>‡‡</a> <span class="Versetto" id="GL5_26">26&#160;</span>Non efficiamur inanis gloriæ cupidi, invicem provocantes, invicem invidentes.<a href='#FN88'>§§</a></p>

  <p class='pT4' id='GL6_0'>6</p>

  <p class='Normale'><span class="Versetto" id="GL6_1">1&#160;</span>Fratres, etsi præoccupatus fuerit homo in aliquo delicto, vos, qui spirituales estis, hujusmodi instruite in spiritu lenitatis, considerans teipsum, ne et tu tenteris.<a href='#FN89'>*</a> <span class="Versetto" id="GL6_2">2&#160;</span>Alter alterius onera portate, et sic adimplebitis legem Christi.<a href='#FN90'>†</a> <span class="Versetto" id="GL6_3">3&#160;</span>Nam si quis existimat se aliquid esse, cum nihil sit, ipse se seducit.<a href='#FN91'>‡</a> <span class="Versetto" id="GL6_4">4&#160;</span>Opus autem suum probet unusquisque, et sic in semetipso tantum gloriam habebit, et non in altero.<a href='#FN92'>§</a> <span class="Versetto" id="GL6_5">5&#160;</span>Unusquisque enim onus suum portabit.<a href='#FN93'>**</a> <span class="Versetto" id="GL6_6">6&#160;</span>Communicet autem is qui catechizatur verbo, ei qui se catechizat, in omnibus bonis.<a href='#FN94'>††</a> <span class="Versetto" id="GL6_7">7&#160;</span>Nolite errare: Deus non irridetur.<a href='#FN95'>‡‡</a> <span class="Versetto" id="GL6_8">8&#160;</span>Quæ enim seminaverit homo, hæc et metet. Quoniam qui seminat in carne sua, de carne et metet corruptionem: qui autem seminat in spiritu, de spiritu metet vitam æternam.<a href='#FN96'>§§</a> <span class="Versetto" id="GL6_9">9&#160;</span>Bonum autem facientes, non deficiamus: tempore enim suo metemus non deficientes.<a href='#FN97'>***</a> <span class="Versetto" id="GL6_10">10&#160;</span>Ergo dum tempus habemus, operemur bonum ad omnes, maxime autem ad domesticos fidei.<a href='#FN98'>†††</a> <span class="Versetto" id="GL6_11">11&#160;</span>Videte qualibus litteris scripsi vobis mea manu.<a href='#FN99'>‡‡‡</a> <span class="Versetto" id="GL6_12">12&#160;</span>Quicumque enim volunt placere in carne, hi cogunt vos circumcidi, tantum ut crucis Christi persecutionem non patiantur.<a href='#FN100'>§§§</a> <span class="Versetto" id="GL6_13">13&#160;</span>Neque enim qui circumciduntur, legem custodiunt: sed volunt vos circumcidi, ut in carne vestra glorientur. <span class="Versetto" id="GL6_14">14&#160;</span>Mihi autem absit gloriari, nisi in cruce Domini nostri Jesu Christi: per quem mihi mundus crucifixus est, et ego mundo.<a href='#FN101'>*</a> <span class="Versetto" id="GL6_15">15&#160;</span>In Christo enim Jesu neque circumcisio aliquid valet, neque præputium, sed nova creatura. <span class="Versetto" id="GL6_16">16&#160;</span>Et quicumque hanc regulam secuti fuerint, pax super illos, et misericordia, et super Israël Dei. <span class="Versetto" id="GL6_17">17&#160;</span>De cetero, nemo mihi molestus sit: ego enim stigmata Domini Jesu in corpore meo porto.<a href='#FN102'>†</a> <span class="Versetto" id="GL6_18">18&#160;</span>Gratia Domini nostri Jesu Christi cum spiritu vestro, fratres. Amen.<a href='#FN103'>‡</a></p>

  <p class="footnote"></p>

  <hr/>

  <aside id="FN1">
    <p class="f"><a class="notebackref" href="#GL1_1"><span class="notemark">*</span> 1:1</a> <span class="fk">Argumentum</span><span class="ft"> Galatæ sunt Græci. Hi verbum veritatis primum ab Apostolo acceperunt. Sed post discessum ejus tentati sunt a falsis apostolis, ut in legem et circumcisionem verterentur. Hos Apostolus revocat ad fidem veritatis, scribens eis ab Epheso. </span><span class="fk">Paulus, apostolus. </span><span class="ft"> Nomine officii terrorem incutit. </span><span class="fk">Non ab hominibus. </span><span class="ft"> Subaudi apostolis, ut quidam electi et missi a Judæis pseudoapostoli. </span><span class="fk">Neque per hominem. </span><span class="ft"> Sed per Jesum jam suscitatum. Qui non ut homo homines paulatim, sed totum simul per spiritum docuit: ut per hoc sit major, per quod videbatur minor. Cæteri enim apostoli videbantur esse majores: quia priores. Iste minimus, quia novissimus. Sed inde apparet dignior: quia priores constituti sunt per Christum adhuc ex parte hominem, id est mortalem. Novissimus vero Paulus per Christum jam totum Deum, id est ex omni parte immortalem.</span></p>
  </aside>

  <aside id="FN2">
    <p class="f"><a class="notebackref" href="#GL1_2"><span class="notemark">†</span> 1:2</a> <span class="fk">Qui mecum. </span><span class="ft"> Dolentes fratres Christiani sunt de vestra seductione, testes veritatis meæ, quibus vos oportet credere, et non paucos, sed omnes.</span></p>
  </aside>

  <aside id="FN3">
    <p class="f"><a class="notebackref" href="#GL1_3"><span class="notemark">‡</span> 1:3</a> <span class="fk">Et Domino Jesu Christo. </span><span class="ft"> Quem injuriose æquatis legi, dum ipsum non sine lege ad salutem sufficere asseritis: sicut legem sine eo: sed ab ipso sine lege gratia est et pax.</span></p>
  </aside>

  <aside id="FN4">
    <p class="f"><a class="notebackref" href="#GL1_4"><span class="notemark">§</span> 1:4</a> <span class="fk">Qui dedit. </span><span class="ft"> Id est, sponte obtulit: quia non est alius qui potuit aperire librum, nisi leo de tribu Juda. </span><span class="fk">Semetipsum. </span><span class="ft"> Quia non erat hostia alia digna pro peccatis nostris delendis, quod est initium salvationis. Quem ergo locum habet lex? Quasi: Nullum penitus. </span><span class="fk">De sæculo. </span><span class="ft"> Id est de conformitate mundi, qui nos allicit. </span><span class="fk">Præsenti sæculo nequam. </span><span class="ft"> Tanto plus capit, cum æterna non videantur. </span><span class="fk">Sæculo nequam. </span><span class="ft"> Hoc dicit non quod mundus iste creatus a Deo sit malus, sed quia in eo fiunt mala. Et hoc sensu dicitur: </span><span class="fk">Dies mali sunt. Mundus in maligno positus. Tempora periculosa. </span><span class="ft"> Saltus, qui pleni sunt latronibus, et gladius, quo cruor effunditur, et calix, in quo venenum temperatur, mala dicuntur: quia non solum tempora, sed etiam loca et instrumenta malorum traxerunt infamiam quæ in eis fiunt.</span></p>
  </aside>

  <aside id="FN5">
    <p class="f"><a class="notebackref" href="#GL1_5"><span class="notemark">**</span> 1:5</a> <span class="fk">Cui est gloria. </span><span class="ft"> Quasi: Hæc testantur præsentes boni, et futuri testabuntur. In hac </span><span class="fk">salvatione</span><span class="ft"> prælibavit et commendationem sui, et quid possit gratia Dei, et quod lex nihil confert.</span></p>
  </aside>

  <aside id="FN6">
    <p class="f"><a class="notebackref" href="#GL1_6"><span class="notemark">††</span> 1:6</a> <span class="fk">Miror. </span><span class="ft"> De destructione legis consequenter agit Apostolus. Et de levitate eos reprehendit, quod ab Evangelio indiscrete transierunt ad legem. Et quia Galata, </span><span class="fk">translatio</span><span class="ft"> dicitur, congrue ex ipso nomine reprehensionis occasionem sumit. Et cum hæc prædicta bona sunt ex Christo, miror quod bene instructi prius, sic, tam vehementer et tam brevi tempore, transferimini, etc.</span></p>
  </aside>

  <aside id="FN7">
    <p class="f"><a class="notebackref" href="#GL1_8"><span class="notemark">‡‡</span> 1:8</a> <span class="fk">Sed licet nos, </span><span class="ft"> etc. Bonus angelus potest intelligi, non quod hoc contingat, sed adeo certus est de veritate Evangelii sui, quod si etiam angelus aliud nuntiaret, non crederet, sed anathematizaret. </span><span class="fk">Præterquam quod. </span><span class="ft"> AUG. Attende. Non ait: Plus quam accepistis. Nam si illud diceret, sibi ipsi præjudicaret, qui cupiebat venire ad quosdam, quibus ipse scribebat: sicut ad Thessalonicenses, ut suppleret quæ illorum fidei deerant. Sed qui supplet, quod minus erat addit; non quod inerat, tollit. Qui autem prætergreditur fidei regulam, non accedit in via, sed recedit a via. </span><span class="fk">Anathema sit. </span><span class="ft"> Quare hoc? Quia aliud evangelizans, de privato vult fluere, non de medio. Et cum hoc homo carnali nebula præpeditus, et a fonte communi ad propriam suam falsitatem reductus possit facere, nunquid et angelus? Vere si angelus de proprio fluens in paradiso non esset auditus, non præcipitaremur in mortem. Media aqua posita erat omnibus præceptum Dei. Aqua quodammodo publica erat, et sine fraude, sine labe, sine cœno fluebat. Sed venit angelus de cœlo lapsus serpens factus, quia insidiose jam venenum spargere cupiebat, et emisit venenum. De proprio locutus est, de suo: </span><span class="fk">Gustate, et eritis sicut dii</span><span class="ft"> Gen. 3.. Et illi appetentes quod non erant, amiserunt quod acceperunt. </span><span class="fk">Anathema. </span><span class="ft"> Hoc verbum pro maledicto ponitur, et vulgo dicitur devotio. Nam devotare se quemque nemo fere dicit, nisi se maledicens. Unde illud: </span><span class="fk">Et anathematizavit eum et civitates ejus, et vocatum est nomen loci illius Anathema</span><span class="ft"> Num. 21.. Hinc tractum est ut anathema detestabile aliquid et abominabile videatur, ut nihil inde victor in usus suos auferret, sed totum in pœnam luendam votavit: hoc erat anathematizare, quod vulgo dicitur devotare. Origo autem hujus verbi est in Græca lingua ab his rebus quæ votæ et persolutæ, id est promissæ et redditæ sursum ponebantur in templis: et est dictum: id est sursum ponere.</span></p>
  </aside>

  <aside id="FN8">
    <p class="f"><a class="notebackref" href="#GL1_9"><span class="notemark">§§</span> 1:9</a> <span class="fk">Sicut prædiximus. </span><span class="ft"> A majore infert. Quandoquidem nos vel angelum excommunicarem magis pseudo excommunicandi sunt.</span></p>
  </aside>

  <aside id="FN9">
    <p class="f"><a class="notebackref" href="#GL1_10"><span class="notemark">***</span> 1:10</a> <span class="fk">Modo. </span><span class="ft"> Dicit modo quia olim dum dixit hominem ex lege justificari, hominis gloriam inutilem, gratiam Dei prædicavit. Innuit hic etiam hoc facere illos seductores, ut laudarentur a Judæis, quos non timet offendere Paulus pro gloria Christi, qua veniente cessat lex. </span><span class="fk">Si adhuc. </span><span class="ft"> Hinc quidam putant sufficere conscientiam, ut parum quid de eis existimet alius, curent; sed conscientia coram Deo est necessaria conversatio coram proximo; quæ si negligentius agitur, lædit exemplo. Unde alibi: </span><span class="fk">Placete omnibus per omnia, sicut et ego omnibus placeo</span><span class="ft"> II Cor. 10.. Item: </span><span class="fk">Sine offensione estote Judæis et Græcis Ecclesiæ Dei</span><span class="ft"> II Cor. 8.. Item: </span><span class="fk">Providemus bona, non solum coram Deo, sed etiam coram hominibus</span><span class="ft"> Matth. 5.. Item: </span><span class="fk">Luceant opera vestra coram hominibus, </span><span class="ft"> etc. Ergo contra temerarios judices, detractores, susurrones, murmuratores, quærentes suspicari quod non vident, quærentes etiam jactare quod non suspicantur, sufficit conscientia. Nec in aliis quibus placere volumus quæramus nostram gloriam, sed eorum salutem, ut non nos, sed Deum laudent, qui tales fecit; unde: </span><span class="fk">Nolite facere justitiam vestram coram hominibus, </span><span class="ft"> ubi illos arguit qui ita ventilant opera sua, ut finem operum suorum laudem hominum ponant, eamdemque laudem quasi pro mercede operum suorum computent.</span></p>
  </aside>

  <aside id="FN10">
    <p class="f"><a class="notebackref" href="#GL1_14"><span class="notemark">†††</span> 1:14</a> <span class="fk">Et proficiebam in Judaismo. </span><span class="ft"> Quasi dicat: Qui prius in illis legalibus tantum valui, jam illa reliqui, ideoque vos meo exemplo ab his recedite.</span></p>
  </aside>

  <aside id="FN11">
    <p class="f"><a class="notebackref" href="#GL1_15"><span class="notemark">‡‡‡</span> 1:15</a> <span class="fk">Cum autem placuit. </span><span class="ft"> Quasi dicat: Tunc apparet me non didicisse, sed nec post. </span><span class="fk">Segregavit ex utero matris. </span><span class="ft"> Unde de Jeremia legitur: </span><span class="fk">Priusquam te formarem in utero, novi te</span><span class="ft"> Jerem. 1.. Qui ergo præscit futuros antequam sint, quoscunque vult nasci, facit ut sint, et jam natos quos vult per gratiam vocat ut justi sint, sicut Paulum vocavit per gratiam, ut annuntiaret Christum. </span><span class="fk">Ex utero. </span><span class="ft"> Mater, Synagoga; uterus ejus et secretarii ejus sunt Pharisæi, de numero quorum separatus est.</span></p>
  </aside>

  <aside id="FN12">
    <p class="f"><a class="notebackref" href="#GL2_1"><span class="notemark">*</span> 2:1</a> <span class="fk">Deinde post annos quatuordecim. </span><span class="ft"> A passione Domini, quando conversus fuerat ad fidem, venit, sicut Beda super Actus apostolorum scribens demonstrat.</span></p>
  </aside>

  <aside id="FN13">
    <p class="f"><a class="notebackref" href="#GL2_2"><span class="notemark">†</span> 2:2</a> <span class="fk">Et contuli cum illis. </span><span class="ft"> Ostendit se non habuisse securitatem Evangelii, nisi esset auctoritate Petri et aliorum roboratum. </span><span class="fk">Seorsum, </span><span class="ft"> etc. Separatim contuli cum his non publice, ne fidelibus ex Judæa (qui putabant legem esse servandam) fidei scandalum nasceretur. Eo tempore cum venisset Petrus Antiochiam (licet hoc in Actibus apostolorum non legatur) in faciem ei restitit Paulus.</span></p>
  </aside>

  <aside id="FN14">
    <p class="f"><a class="notebackref" href="#GL2_4"><span class="notemark">‡</span> 2:4</a> <span class="fk">Subintroductos. </span><span class="ft"> A Judæis. Quod enim infideles per se non poterant, per falsos fratres moliebantur, quos sub specie religionis immiserant, ut explorarent quæ libertas est nobis in fide Christi, non ut eam tenerent, sed ut aliqua contentione ab ea in servitutem legis redigerent. Quod si esset veritas Evangelii apud gentes, non remanerent, sed omnes judaizarent. Et ideo hic iis quibus assertionem prædicationis suæ conferebat, nullatenus voluit cedere. Alibi vero ubi non obfuit, pro scandalo Judæorum, circumcidit Timotheum. In his omnibus et se commendat, et legem non tenendam comprobat.</span></p>
  </aside>

  <aside id="FN15">
    <p class="f"><a class="notebackref" href="#GL2_5"><span class="notemark">§</span> 2:5</a> <span class="fk">Neque ad horam. </span><span class="ft"> Nec ad horam cessit, qui nunquam cessit. Quod si aliquando cessit, quomodo nec ad horam? Cur etiam propter falsos fratres, si per se facturus erat? Cessit ergo propter illos: quod per se non faceret: humilians se legi, circumciso Timotheo ut dolus et scandalum Judæorum cessaret, qui parati erant commovere tumultum et seditionem, si illum filium Judææ incircumcisum susciperet, et episcopum ordinaret.</span></p>
  </aside>

  <aside id="FN16">
    <p class="f"><a class="notebackref" href="#GL2_6"><span class="notemark">**</span> 2:6</a> <span class="fk">Quales aliquando. </span><span class="ft"> Ad priora non recurro, quia ea quæ modo sunt, sufficiunt; sed qui videbantur esse aliquid, nihil contulerunt. In quo apparet quod non inferior sit illis. Deus autem probatur non accipere personam, quia si ita esset, ego Paulus ante impius cui tales nihil conferrent non fuissem. Vel illud, </span><span class="fk">nihil interest, </span><span class="ft"> sed nihil mihi tulerunt. </span><span class="fk">Qui videbantur aliquid esse. </span><span class="ft"> Id est, alicujus auctoritatis: quia cum Domino ambulaverant, et transfigurationi ejus interfuerant. Videbantur dico </span><span class="fk">ab his, </span><span class="ft"> id est, falsis fratribus. Quia qui videbantur esse aliquid, carnalibus duntaxat hominibus videbantur esse; nam ipsi non sunt aliquid. Etsi aliqui boni ministri Dei sunt, Christus in illis est aliquid, non ipsi per se. Nam si ipsi essent aliquid per se, semper fuissent aliquid.</span></p>
  </aside>

  <aside id="FN17">
    <p class="f"><a class="notebackref" href="#GL2_9"><span class="notemark">††</span> 2:9</a> <span class="fk">Columnæ. </span><span class="ft"> Ecclesia firmamentum dicitur veritatis: quam etiam sapientia ædificavit, id est, constituit in septem columnis, quo numero vel universitas prædicatorum (quia solet poni pro universo) vel septenaria operatio Spiritus sancti insinuatur. </span><span class="fk">Dextras dederunt. </span><span class="ft"> Unde contulit cum illis, et dextras accepit? Quia idem cum eis verbum habuit. Ipsa collatio unitatem doctrinæ monstravit, aliter non crederet Ecclesia ei qui non fuerat cum Domino. </span><span class="fk">Ut nos ingentes. </span><span class="ft"> Ut essem primus in prædicatione gentium, sicut Petrus in circumcisione. Et sicut apostoli Petro, ita Barnabas sibi sociaretur.</span></p>
  </aside>

  <aside id="FN18">
    <p class="f"><a class="notebackref" href="#GL2_11"><span class="notemark">‡‡</span> 2:11</a> <span class="fk">Restiti. </span><span class="ft"> Hoc Paulus non auderet, nisi se non imparem sentiret.</span></p>
  </aside>

  <aside id="FN19">
    <p class="f"><a class="notebackref" href="#GL2_12"><span class="notemark">§§</span> 2:12</a> <span class="fk">Prius enim quam venirent, </span><span class="ft"> etc. Qui dam æmulatores legis, qui æquo jure Christum et legem venerabantur, quos timens non miscebatur gentibus. Quod si solum esset, non esset reprehensibile. Sicut et ipse Paulus pro scandalo aliquando cessit. Sed in hoc erratum est, quod gentes cogebat judaizare.</span></p>
  </aside>

  <aside id="FN20">
    <p class="f"><a class="notebackref" href="#GL2_14"><span class="notemark">***</span> 2:14</a> <span class="fk">Quomodo gentes cogis. </span><span class="ft"> Non docentis imperio, sed conversationis exemplo.</span></p>
  </aside>

  <aside id="FN21">
    <p class="f"><a class="notebackref" href="#GL2_15"><span class="notemark">†††</span> 2:15</a> <span class="fk">Nos. </span><span class="ft"> Commendata auctoritate sua, jam rationibus incipit agere quod carnales observantiæ post Christum non sunt observandæ. Quasi: Gentes non debent judaizare, quia nos, qui valuimus in lege, scimus eam non justificare: et ideo, ea dimissa, ad Christum confugimus.</span></p>
  </aside>

  <aside id="FN22">
    <p class="f"><a class="notebackref" href="#GL2_16"><span class="notemark">‡‡‡</span> 2:16</a> <span class="fk">Nisi per fidem, </span><span class="ft"> etc. Non ideo dicit ex fide, quod opera bona frustrentur, cum Deus reddat unicuique secundum opera sua: sed quia bona opera sunt ex gratia, non autem ex operibus gratia: quia fides per dilectionem operans nihil operaretur, nisi ipsa dilectio Dei diffunderetur in nobis per Spiritum sanctum; nec ipsa fides esset in nobis, nisi Deus eam daret.</span></p>
  </aside>

  <aside id="FN23">
    <p class="f"><a class="notebackref" href="#GL2_17"><span class="notemark">§§§</span> 2:17</a> <span class="fk">Quod si quærentes. </span><span class="ft"> Si nos revera cognovimus non posse justificari nos, nisi transeuntes ad Christum, nunquid patitur Christus relabi nos ad id quod eramus? Quod si pateretur, profecto minister nobis esset peccati, id est, prioris status nostri, sicut fuisset transeuntibus ad se minister justitiæ.</span></p>
  </aside>

  <aside id="FN24">
    <p class="f"><a class="notebackref" href="#GL2_19"><span class="notemark">*</span> 2:19</a> <span class="fk">Ego enim per legem. </span><span class="ft"> Spiritualiter intellectam. </span><span class="fk">Mortuus sum. </span><span class="ft"> Ne carnaliter vivam. </span><span class="fk">Ut Deo vivam. </span><span class="ft"> Non mihi, sed quod Deo jam possum? quia cum Christo sum. </span><span class="fk">Confixus. </span><span class="ft"> Id est, crux Christi exstinxit in me ardorem peccati ut jam ultra ad id non extendar, quasi: clavis habens manus affixas.</span></p>
  </aside>

  <aside id="FN25">
    <p class="f"><a class="notebackref" href="#GL2_20"><span class="notemark">†</span> 2:20</a> <span class="fk">Vivo. </span><span class="ft"> In virtutibus vigorem bene operandi habeo. </span><span class="fk">Jam non ego. </span><span class="ft"> Ille peccator, qui prius eram. </span><span class="fk">Vivit vero in me Christus. </span><span class="ft"> Id est, novitas Christi apparet in me. Ad quid ergo lex?</span></p>
  </aside>

  <aside id="FN26">
    <p class="f"><a class="notebackref" href="#GL3_1"><span class="notemark">*</span> 3:1</a> <span class="fk">O insensati. </span><span class="ft"> AMBR. Verba irascentis. Erant autem insensati Galatæ qui nec se circumventos a pseudo agnoscebant. </span><span class="fk">Fascinavit. </span><span class="ft"> Fascinus est quando magicis delusionibus aliter quædam oculis hominum ostenduntur quam sunt. Dicitur etiam fascinus vulgo qui nocet infantibus. Dicuntur enim quorum dam oculi visu urentes, dum et hic eorum actus fascinatio dicitur: et potest fieri ut huic peccato inserviant dæmones. Similiter invidia tanquam fascinus urit. Invidus enim non modo sibi nocet, sed et his in quibus aliqua bona esse incipiunt; unde Salomon, </span><span class="fk">Fascinatio malignitatis obscurat bona</span><span class="ft"> Sap. 4.. Sic factum est, ut invidi tanquam fascinantes nocerent Galatis, nuper in Christo renatis, ut iidem Galatæ fidei stomacho nauseante cibum spiritus evomerent. </span><span class="fk">Ante quorum oculos. </span><span class="ft"> Vere fascinati, quia ante oculos, id est, in vestra præsentia ille tantus qui est. </span><span class="fk">Jesus Christus proscriptus est. </span><span class="ft"> Id est, exhæredatus: et hoc </span><span class="fk">in vobis, </span><span class="ft"> in aliis non deberetis pati ut regnum et hæreditatem suam amitteret, nedum in vobis.</span></p>
  </aside>

  <aside id="FN27">
    <p class="f"><a class="notebackref" href="#GL3_2"><span class="notemark">†</span> 3:2</a> <span class="fk">Hoc solum a vobis. </span><span class="ft"> Commonitis per increpationem, probat quod lex non est observanda, quia non ex ea, sed ex fide veniunt omnia necessaria, spiritus, justitia, benedictio. Quasi: Quamvis fascinati et stulti, tamen </span><span class="fk">hoc volo a vobis discere, </span><span class="ft"> quia hoc adeo evidens est, ut et stulti docere queant. Si nihil aliud esset, hoc solum ad probandum sufficeret, cum constet quia spiritum accepistis; sed an ex operibus in quibus laborem nunquam accepistis, an ex fide quæ auditus facilitate venit?</span></p>
  </aside>

  <aside id="FN28">
    <p class="f"><a class="notebackref" href="#GL3_4"><span class="notemark">‡</span> 3:4</a> <span class="fk">Sine causa. </span><span class="ft"> Ideo dicit: Quia multa jam pro fide toleraverant, et in ipsis passionibus, charitate timorem vicerant. Sine causa ergo tanta passi erant, qui a charitate, quæ in eis tanta sustinuerat, ad legem labi volebant.</span></p>
  </aside>

  <aside id="FN29">
    <p class="f"><a class="notebackref" href="#GL3_5"><span class="notemark">§</span> 3:5</a> <span class="fk">Qui ergo tribuit. </span><span class="ft"> Quia vos non ex operibus quæ nunquam habuistis accepistis spiritum, sed ex fide; ergo potestis videre quod ego qui habui opera legis, non per ea, sed per fidem accepi potestatem dandi spiritum et operandi miracula. De eo quod sub lege fuerat, poterat dubitari: sed per similitudinem istorum totum liquet.</span></p>
  </aside>

  <aside id="FN30">
    <p class="f"><a class="notebackref" href="#GL3_6"><span class="notemark">**</span> 3:6</a> <span class="fk">Ad justitiam. </span><span class="ft"> Justitiam vocat hic peccatorum remissionem et bonæ vitæ observantiam.</span></p>
  </aside>

  <aside id="FN31">
    <p class="f"><a class="notebackref" href="#GL3_8"><span class="notemark">††</span> 3:8</a> <span class="fk">Providens. </span><span class="ft"> Non solum justitia ex fide, sed et benedictio, quia Scriptura dicit: </span><span class="fk">In te benedicentur, </span><span class="ft"> id est, in tuæ fidei conformitate. </span><span class="fk">Quia ex fide. </span><span class="ft"> Non ex operibus, etc. </span><span class="fk">Prænuntiavit, </span><span class="ft"> id est, ostendit. Vel, </span><span class="fk">prænuntiavit, </span><span class="ft"> id est, ostendit prænuntiatum esse, quod </span><span class="fk">benedicentur</span><span class="ft"> in æterna beatitudine. </span><span class="fk">In te. </span><span class="ft"> In tuæ fidei imitatione, etc.</span></p>
  </aside>

  <aside id="FN32">
    <p class="f"><a class="notebackref" href="#GL3_10"><span class="notemark">‡‡</span> 3:10</a> <span class="fk">Quicunque enim, </span><span class="ft"> etc. Hoc intelligendum est, non de operibus quæ ad mores pertinent, sed quæ in observationibus illis fiebant. Prodest lex in tabulis scripta: cætera onus sunt, quod probat auctoritate Scripturæ, dicens: </span><span class="fk">Scriptum est. </span><span class="ft"> Qui ex operibus legis sunt, maledicti sunt, quia sicut scriptum est a Moyse in Deuteronomio Deut. 21.: </span><span class="fk">Maledictus omnis homo, </span><span class="ft"> etc. Quasi: Multa præcepi quæ omnia nullus implere poterit: sed in onus data sunt, et ideo omnes maledicti. In quo innuit desiderandum esse Salvatorem, qui finem ponat his, et liberet non solum ab aliis peccatis, sed a maledicto legis. Cur ergo Galatæ transeunt a gratia ad maledictum?</span></p>
  </aside>

  <aside id="FN33">
    <p class="f"><a class="notebackref" href="#GL3_11"><span class="notemark">§§</span> 3:11</a> <span class="fk">Justificatur apud Deum. </span><span class="ft"> Qui eum gratis colit, scilicet, non cupiditate appetendi aliquid ab ipso præter ipsum, vel timore amittendi. In ipso enim solo vera nostra beatitudo est, et perfecta est.</span></p>
  </aside>

  <aside id="FN34">
    <p class="f"><a class="notebackref" href="#GL3_12"><span class="notemark">***</span> 3:12</a> <span class="fk">Lex autem, </span><span class="ft"> etc. Ex fide est justitia et vita: sed lex non est ex fide. Posset quidem videri, quia opera legis ex fide fierent, ut pro eis sperarentur æterna: sed id non est, quoniam Judæi ex timore pœnæ illa servabant. </span><span class="fk">Vivet in illis. </span><span class="ft"> Non ait: Qui fecerit eam, vivet in ea, cum præmisisset: </span><span class="fk">lex non est ex fide; </span><span class="ft"> ut intelligas legem in hoc loco positam pro ipsis operibus quæ in illis observationibus fiebant. Qui autem vivebant in his operibus, timebant utique (si non ea fecissent) lapidationem, vel crucem, vel aliud hujusmodi pati. </span><span class="fk">Qui ergo fecerit ea, vivet in illis: </span><span class="ft"> non apud Deum, id est, habebit præmium, ne ista morte puniatur. Qui autem ex fide vivit, cum hinc exierit, tunc magis habebit præsentissimum præmium. Non igitur ex fide vivit, quisquis præsentia quæ videntur, vel cupit vel timet: quia fides Dei ad invisibilia pertinet.</span></p>
  </aside>

  <aside id="FN35">
    <p class="f"><a class="notebackref" href="#GL3_13"><span class="notemark">†††</span> 3:13</a> <span class="fk">Factus pro nobis, </span><span class="ft"> id est, reputatus non solum maledictus, sed etiam maledictum. Vel, Factus est rei veritate </span><span class="fk">maledictus, </span><span class="ft"> id est, mortalis. </span><span class="fk">Maledictus qui pendet. </span><span class="ft"> Quasi: Satis ad pœnam sit quod suspensus moritur reus: et quod illic est usque ad vesperam, ut tunc deponatur et sepeliatur, ne si ibi sit diutius, majus sit opprobrium: et macula generi ejus. </span><span class="fk">Omnis homo. </span><span class="ft"> Etiam Christus, ne futuri hæretici negent ejus veram mortem.</span></p>
  </aside>

  <aside id="FN36">
    <p class="f"><a class="notebackref" href="#GL3_17"><span class="notemark">‡‡‡</span> 3:17</a> <span class="fk">Hoc autem dico. </span><span class="ft"> Hoc promisit Deus Abrahæ, </span><span class="fk">hoc autem testamentum confirmatum</span><span class="ft"> per juramenta </span><span class="fk">dico</span><span class="ft"> et affirmo, quod </span><span class="fk">lex non facit irritum, </span><span class="ft"> de qua non esset hoc putandum: quia data est tantum ad tempus: quia post multum tempus a promissione facta Abrahæ, lex data est: de qua si esset benedictio, homines illius temporis Abraham, Isaac et Jacob non eam habuissent. </span><span class="fk">Lex non facit irritum. </span><span class="ft"> Id est, falsum: quod faceret, si per eam daretur benedictio. Promissio enim illa non dixit, quod per legem, sed per semen. Quod si per legem benedictio, ergo frustra semini promisit, et frustra semen ipsum venit. Lex non facit irritum quasi jam valeret ad evacuandam promissionem: quia esset falsa, et Deus mendax.</span></p>
  </aside>

  <aside id="FN37">
    <p class="f"><a class="notebackref" href="#GL3_19"><span class="notemark">§§§</span> 3:19</a> <span class="fk">Propter transgressiones. </span><span class="ft"> Posita est in medio, inter promissionem et semen: cui facta est promissio, id est, inter Abraham et Christum, ut populum Dei erudiret sub timore Dei: ut dignus fieret excipere promissionem quæ est Christus. </span><span class="fk">Ordinata per angelos. </span><span class="ft"> Lex dico ordinata per angelos, id est Moysen, et alios ministros Dei, vel ministerio angelorum hominibus data, in quibus angelis erat utique Pater et Filius et Spiritus sanctus. Aliquando sine ulla distinctione personæ, Deus per illos figurabatur. Et nota quod non ait data, sed, </span><span class="fk">ordinata: </span><span class="ft"> quasi ordinabiliter data inter tempus naturalis legis (de qua convicti sunt quod juvare non potuit) et tempus gratiæ antequam de lege convincendi erant: qui ergo nunc eam reducit, contra ordinem angelorum facit. </span><span class="fk">In manu. </span><span class="ft"> Id est, in potestate Christi, ut staret lex dum vellet, cessaret cum vellet. Ergo contra eum facitis qui eam destruxit. Mediator est inter duo extrema, et ob hoc videretur vel quod Christus non esset Deus, vel quod duo dii essent. Ad quod respondet, etsi mediator non est unius sed duarum extremitatum, tamen est Deus unus cum Deo Patre per divinam naturam, cui mediat per humanam.</span></p>
  </aside>

  <aside id="FN38">
    <p class="f"><a class="notebackref" href="#GL3_20"><span class="notemark">*</span> 3:20</a> <span class="fk">Mediator. </span><span class="ft"> Lex quam habet mediator, unius populi tantum est: sed tamen ipse mediator, non est tantum unius populi, id est, Judæorum qui legem habuerunt sed et gentilium, et ideo non quæratis legem, ut habeatis mediatorem. Mediator non est unius, sed tamen est unus: sufficiens ad omnes reconciliandos Deo, quia Deus, et ideo aliud non adjungatis ei.</span></p>
  </aside>

  <aside id="FN39">
    <p class="f"><a class="notebackref" href="#GL3_21"><span class="notemark">†</span> 3:21</a> <span class="fk">Lex ergo, </span><span class="ft"> etc. Quandoquidem lex est propter transgressionem, ergo est ita contra promissa, ut per eam impleatur aliter quam promissum est: non quia ex lege non est vita, id est, æterna beatitudo: quia si inde esset vita, tunc et justitia: sed non est ex ea justitia, sed potius condemnat, et sub peccato concludit. Et hoc est quod dicitur: </span><span class="fk">Sed concludit Scriptura. </span><span class="ft"> Judæos omnino clausit sub peccati dominio lex ipsa, et ostendit omnes homines clausos sub peccato, ut dicitur etiam ad Romanos: </span><span class="fk">Conclusit Deus omnia in justitia, ut omnium misereatur. </span><span class="ft"> Notis peccatis per legem conclusi sunt, ut se excusare non possint, sed quærant misericordiam.</span></p>
  </aside>

  <aside id="FN40">
    <p class="f"><a class="notebackref" href="#GL3_23"><span class="notemark">‡</span> 3:23</a> <span class="fk">Priusquam. </span><span class="ft"> Ante fidei adventum utilis erat lex Judæis. </span><span class="fk">Veniret fides. </span><span class="ft"> Spontanea est fides quam nullum meritum advocavit. </span><span class="fk">Custodiebamur. </span><span class="ft"> Non liberi, sed servi. </span><span class="fk">Conclusi. </span><span class="ft"> Ut sic assueti duceremur. </span><span class="fk">In eam. </span><span class="ft"> Id est, tam bonam fidem. </span><span class="fk">Quæ. </span><span class="ft"> Tempore Christi erat. </span><span class="fk">Revelanda. </span><span class="ft"> Tempore Christi multa aperta sunt, quæ prius obscura. Ecce honor legis: quia custodivit ut pædagogus: sed hoc non magnum est, quia hoc puerorum est, non adultorum.</span></p>
  </aside>

  <aside id="FN41">
    <p class="f"><a class="notebackref" href="#GL3_24"><span class="notemark">§</span> 3:24</a> <span class="fk">Pædagogus noster fuit in Christo Jesu. </span><span class="ft"> Institutione Christi: qui ideo instituit, ut sic venientes ad fidem, quasi pueri ad perfectionem justificemur. Vel </span><span class="fk">in Christo, </span><span class="ft"> id est, in exsequendis præceptis Christi.</span></p>
  </aside>

  <aside id="FN42">
    <p class="f"><a class="notebackref" href="#GL3_26"><span class="notemark">**</span> 3:26</a> <span class="fk">Omnes filii Dei estis per fidem. </span><span class="ft"> Nos Judæi tempore fidei pædagogum deseruimus: quia omnes vos gentiles, qui non habuistis legem, estis filii. Quod ergo vestro exemplo deseruimus, vos accipitis? Quasi diceret: Non debetis hoc facere. </span><span class="fk">In Christo Jesu. </span><span class="ft"> In institutione Christi, et ad similitudinem mortis ejus.</span></p>
  </aside>

  <aside id="FN43">
    <p class="f"><a class="notebackref" href="#GL3_27"><span class="notemark">††</span> 3:27</a> <span class="fk">Induistis. </span><span class="ft"> Id est conformes ei facti estis, quod est vobis honor et contra æstus protectio. Quod autem Christus indumentum sit, alibi Apostolus aperit dicens: </span><span class="fk">Induite vos Dominum nostrum Jesum Christum. </span><span class="ft"> Induunt autem homines Christum: aliquando usque ad perceptionem sacramenti: aliquando etiam usque ad vitæ sanctificationem. Et illud primum bonis et malis est commune. Hoc alterum vero proprium est bonorum.</span></p>
  </aside>

  <aside id="FN44">
    <p class="f"><a class="notebackref" href="#GL3_29"><span class="notemark">‡‡</span> 3:29</a> <span class="fk">Ergo Abrahæ semen estis. </span><span class="ft"> Semen Abrahæ dictus est Christus: ubi legitur quod promissiones dictæ sunt Abrahæ, et semini ejus. Hic autem semen Abrahæ dicti sunt filii Christi, id est, omnes credentes. Verum quoties Christus nominatur semen Abrahæ, corporaliter sentiendum est: quod scilicet ex ejus stirpe generetur. Quoties autem nos qui credimus in eum dicimur semen Abrahæ, tunc spiritualiter semen fidei accipere debemus.</span></p>
  </aside>

  <aside id="FN45">
    <p class="f"><a class="notebackref" href="#GL4_1"><span class="notemark">*</span> 4:1</a> <span class="fk">Dico autem, </span><span class="ft"> etc. Modo vos gentiles et nos Judæi sumus Christi, et semen Abrahæ et hæredes. Sed olim nos Judæi sub lege eramus dum parvuli fuimus sicut hæres futurus, et a patre substitutus.</span></p>
  </aside>

  <aside id="FN46">
    <p class="f"><a class="notebackref" href="#GL4_3"><span class="notemark">†</span> 4:3</a> <span class="fk">Sub elementis. </span><span class="ft"> In elementis neomenias, id est lunares dies, et sabbatum significat, non quod in elementis sperarent ut pagani, sed quod in his Deum venerarentur. </span><span class="fk">Mundi. </span><span class="ft"> Quia lex non cœlestia sed terrena promittebat: vel transitoria, ut est mundus.</span></p>
  </aside>

  <aside id="FN47">
    <p class="f"><a class="notebackref" href="#GL4_4"><span class="notemark">‡</span> 4:4</a> <span class="fk">Venit plenitudo temporis. </span><span class="ft"> Id est postquam totum spatium illud fuit adimpletum, quo lex durare debuit, tunc misit Deus, etc. </span><span class="fk">Plenitudo temporis. </span><span class="ft"> Sciebat quando venire deberet, vel etiam pati, etc. Non est enim hora ejus vel nostra, nisi voluntas ejus. Ante tamen longa series præconum præmittenda erat. </span><span class="fk">Misit Deus Filium. </span><span class="ft"> Unde, </span><span class="fk">Ego a Patre exivi, et veni in hunc mundum</span><span class="ft"> Joan. 16.. Et tamen de illo dicit Evangelista Joannes: </span><span class="fk">In mundo erat, et mundus per </span><span class="fk">ipsum factus est, et mundus eum non cognovit</span><span class="ft"> Ibid. 1.. Deinde conjungit: </span><span class="fk">In propria venit. </span><span class="ft"> Illuc ergo missus est, ubi erat. Unde et illud Propheta dicit: </span><span class="fk">Cœlum et terram ego impleo</span><span class="ft"> Jer. 23.. Quærendum est ergo quomodo intelligatur ista missio. Si ergo sobrie de Dei Filio quæ digna sunt opinemur, ideo missum intelligere debemus, quia ex illo incomprehensibili inenarrabilique secreto majestatis profundæ dedit se comprehendendum mentibus nostris Dei Verbum, non solum cum se exinaniret, sed etiam cum habitaret in nobis. </span><span class="fk">Ex muliere. </span><span class="ft"> Usus Hebrææ locutionis mulieres dicit non corruptas, sed feminas. </span><span class="fk">Factum sub lege. </span><span class="ft"> Ut appareat circumcisus quasi filius Abrahæ signum habens ejus cui promissus fuerat; in quo impleta est circumcisio: itaque signum jam cesset. Credidit enim Abraham se habiturum filium, in quo benedicerentur omnes gentes: quod jam factum credimus. </span><span class="fk">Ut adoptionem. </span><span class="ft"> Id est, ut participes essemus divinæ gloriæ. Sicut enim ipse natura participat, ita ad ipsam videndam nos adoptat. Hinc enim adoptionem recipimus, quod ille unicus Dei Filius non dedignatus est participationem nostræ naturæ, factus ex muliere, ut non solum unigenitus esset, sed etiam primogenitus in multis fratribus fieret. Adoptionem autem dicit, ut distincte intelligamus unicum Dei Filium.</span></p>
  </aside>

  <aside id="FN48">
    <p class="f"><a class="notebackref" href="#GL4_6"><span class="notemark">§</span> 4:6</a> <span class="fk">Misit Deus. </span><span class="ft"> Ut enim probaremur adoptati esse a Deo in filios, Spiritum suum dedit nobis qui signum Patris ostendat in filios, ut quia nos hoc non auderemus dicere infirmitate et indignitate nostra, suggerat ut audeamus dicere. </span><span class="fk">Spiritum Filii. </span><span class="ft"> Nota Spiritum etiam esse Filii. Et nota etiam hic trinitatem. AUG. Si forsitan aliquis quærat utrum a Filio procedat Spiritus, etc., usque ad ab illo habet, ut et de illo procedat Spiritus sanctus. </span><span class="fk">Clamantem. </span><span class="ft"> Notandum quod clamor in Scripturis non magnæ vocis emissio, sed scientiæ intelligatur, et dogmatum magnitudo. </span><span class="fk">Abba pater. </span><span class="ft"> Eleganter duo verba idem significantia posuit, propter universum populum qui de Judæis et gentibus in unitatem fidei vocatus est, ut Hebræorum verbum ad Hebræos, Græcum ad gentes pertineat. Utriusque autem verbi eadem significatio ad ejusdem fidei Spiritusque unitatem pertinet. </span><span class="fk">Qui natura non sunt, </span><span class="ft"> etc. Unam Dei veri esse naturam ostendit, scilicet Patris, et Filii, et Spiritus sancti. Quid autem est natura Deum esse, nisi verum Deum esse? Unde alibi Apostolus: </span><span class="fk">Conversi estis servire Deo vivo et vero</span><span class="ft"> I Petr. 2..</span></p>
  </aside>

  <aside id="FN49">
    <p class="f"><a class="notebackref" href="#GL4_9"><span class="notemark">**</span> 4:9</a> <span class="fk">Imo cogniti estis. </span><span class="ft"> Hoc genere locutionis frequenter utitur Scriptura; unde: </span><span class="fk">Sic in sancto apparui tibi, ut viderem virtutem tuam et gloriam tuam</span><span class="ft"> Psal. 62., id est, vidisti me, ut viderem te. Cognoscit nos Deus, id est, cognitionem sui nobis præstat. Non enim a nobis est, quod novimus eum, ab æterno quidem novit: sed tunc cognoscere dicitur, quando ut ea cognoscantur, facit. </span><span class="fk">Infirma. </span><span class="ft"> Vere lex est egenum elementum: quia perfecte non justificat. </span><span class="fk">Egena. </span><span class="ft"> Quia quantum juvat, non per se, sed respectu gratiæ facit. </span><span class="fk">Egena elementa</span><span class="ft"> dicuntur quæ sui invicem egent ad regendum mundum.</span></p>
  </aside>

  <aside id="FN50">
    <p class="f"><a class="notebackref" href="#GL4_10"><span class="notemark">††</span> 4:10</a> <span class="fk">Dies. </span><span class="ft"> Dies observant qui dicunt: Hodie non est aliquid incipiendum. </span><span class="fk">Menses. </span><span class="ft"> Qui cursus lunæ perscrutantes dicunt: Tali luna non est aliquid inchoandum: ii menses observant et colunt. </span><span class="fk">Tempora. </span><span class="ft"> Ut cum dicunt: Modo est initium veris. </span><span class="fk">Et annos. </span><span class="ft"> Cum dicunt: Novus annus est. Sed nulla debet suspicio esse harum rerum, quia prospere potest cedere quidquid simpliciter sub Dei devotione fit.</span></p>
  </aside>

  <aside id="FN51">
    <p class="f"><a class="notebackref" href="#GL4_11"><span class="notemark">‡‡</span> 4:11</a> <span class="fk">Timeo vos, ne forte, </span><span class="ft"> etc. Hoc observant qui certis diebus, mensibus vel annis volunt vel nolunt inchoare: quasi fausta, vel infausta sint tempora.</span></p>
  </aside>

  <aside id="FN52">
    <p class="f"><a class="notebackref" href="#GL4_12"><span class="notemark">§§</span> 4:12</a> <span class="fk">Estote sicut ego. </span><span class="ft"> Et ego qui legem habui, sum modo sine lege sicut vos debetis esse sine illa. Ego, inquam, qui cum Judæus natus sim, jam ista carnalia spirituali dijudicatione contemno. </span><span class="fk">Quia, </span><span class="ft"> etc., </span><span class="fk">sicut vos, </span><span class="ft"> etc. Homo sum qui de errore correctus sum et ita vos potestis corrigi. </span><span class="fk">Fratres, obsecro. </span><span class="ft"> Aspere correctos recreat per bene gesta. </span><span class="fk">Nihil me. </span><span class="ft"> Excusat se, quia pseudo dixerant Paulum Galatis inimicum nec voluisse eos docere, quæ in aliis ecclesiis prædicabat.</span></p>
  </aside>

  <aside id="FN53">
    <p class="f"><a class="notebackref" href="#GL4_13"><span class="notemark">***</span> 4:13</a> <span class="fk">Tentationem vestram. </span><span class="ft"> Tentati enim sunt (cum tribulationem secundum carnem pateretur Apostolus), utrum timore desererent eum, an charitate amplecterentur.</span></p>
  </aside>

  <aside id="FN54">
    <p class="f"><a class="notebackref" href="#GL4_14"><span class="notemark">†††</span> 4:14</a> <span class="fk">Sed sicut angelum Dei, </span><span class="ft"> etc. Hoc dicit quia Deus loquitur in sanctis suis, et Paulus non seipsum, sed Deum in seipso diligi volebat; ideoque perhibet testimonium quibusdam, quod sicut angelum Dei et sicut Christum Jesum eum exceperant. In omnibus ergo sanctis suis ipse est amandus qui ait: </span><span class="fk">Esurivi, et dedistis mihi manducare</span><span class="ft"> Matth. 25.. Tanta est charitas capitis erga corpus suum.</span></p>
  </aside>

  <aside id="FN55">
    <p class="f"><a class="notebackref" href="#GL4_15"><span class="notemark">‡‡‡</span> 4:15</a> <span class="fk">Ubi est ergo, </span><span class="ft"> etc. Admirans opus eorum spirituale, commendat ut, hoc intuentes, in timorem carnalem non decidant. Et quia mutati erant in deterius, increpat eos. Etsi enim receperint eum sicut angelum, non ideo tamen parcit secare et urere, quia non quærit sua, sed quæ Christi. Non quærit lac et lanam de ovibus, idem commodum supplendæ necessitatis et favorem honoris, sed salutem omnium. Si </span><span class="fk">fieri posset. </span><span class="ft"> Nonne illud fieri potuisset, quod ait Apostolus? Non potest fieri quod juste non fit. Non posse se dixit, quod sine dubio poterat per potentiam, sed non poterat per justitiam.</span></p>
  </aside>

  <aside id="FN56">
    <p class="f"><a class="notebackref" href="#GL4_16"><span class="notemark">§§§</span> 4:16</a> <span class="fk">Verum dicens vobis. </span><span class="ft"> Quia nemo vult se argui errantem, et omnis reprehendens videtur inimicus.</span></p>
  </aside>

  <aside id="FN57">
    <p class="f"><a class="notebackref" href="#GL4_17"><span class="notemark">*</span> 4:17</a> <span class="fk">Æmulantur. </span><span class="ft"> Ego non sum inimicus, sed illi æmulantur, etc. Æmulantur autem non bene ii qui non tam cupiunt eos esse meliores, quam ipsos volunt facere pejores et retrorsum trahere æmulatione perversa.</span></p>
  </aside>

  <aside id="FN58">
    <p class="f"><a class="notebackref" href="#GL4_19"><span class="notemark">†</span> 4:19</a> <span class="fk">Donec Christus. </span><span class="ft"> Quem deformatis formosus sit in vobis. Vel, ut formosus aliis per vos appareat. Gravius dictum, quam si diceret eos formari in Christo.</span></p>
  </aside>

  <aside id="FN59">
    <p class="f"><a class="notebackref" href="#GL4_20"><span class="notemark">‡</span> 4:20</a> <span class="fk">Vellem autem. </span><span class="ft"> Sciens Apostolus habere majorem vim sermonem qui ad præsentes fit, cupit apostolicam vocem litteris comprehensam in præsentiam commutare. Scriptura enim divina ædificat lecta, sed multo plus prodest si de litteris mutatur in vocem. Magnam si quidem vim habet vox viva, vox de auctoris sui ore resonans, quæ ea pronuntiatione profertur, et distinguitur, quia in hominis corde generata est.</span></p>
  </aside>

  <aside id="FN60">
    <p class="f"><a class="notebackref" href="#GL4_21"><span class="notemark">§</span> 4:21</a> <span class="fk">Dicite, </span><span class="ft"> etc. Respondete. Usque huc enim pendet sententia. Et interponitur illud: </span><span class="fk">quos </span><span class="fk">iterum parturis, </span><span class="ft"> etc. </span><span class="fk">Legem non legistis. </span><span class="ft"> Quidquid eligant, probantur stulti. Si non legerunt, non debent recipere quod ignorant. Si legerunt, ipsa probat se dimittendam. Quod si non intelligunt, stulti sunt.</span></p>
  </aside>

  <aside id="FN61">
    <p class="f"><a class="notebackref" href="#GL4_22"><span class="notemark">**</span> 4:22</a> <span class="fk">Scriptum est, </span><span class="ft"> etc. Complures habuit, sed de duobus tantum Scriptura specialiter singula exsequitur, innuens aliquid egregium in his præfigurari. </span><span class="fk">Unum de ancilla et unum, </span><span class="ft"> etc. Nec hoc frustra distinxit: uterque quidem natus est de Abraham, sed de diversa operatione. Quia qui de ancilla secundum carnis naturam, qua juvencula de sene solet concipere. Qui de libera, non secundum vim carnis, ut vetula sterilis de vetulo, sed per operationem Dei, qui promisit. Illum ergo genuit, demonstrans consuetudo naturam. Illum vero dedit promissio, significans gratiam. Ibi humanus usus ostenditur, hic divinum beneficium commendatur.</span></p>
  </aside>

  <aside id="FN62">
    <p class="f"><a class="notebackref" href="#GL4_24"><span class="notemark">††</span> 4:24</a> <span class="fk">Per allegoriam. </span><span class="ft"> Dicitur id per allegoriam, quando aliquid aliud videtur sonare in verbis, et aliud intellectu significare, sicut hic per Abraham, Deus Pater: ipse est enim pater multarum gentium. </span><span class="fk">Abba</span><span class="ft"> enim, pater; </span><span class="fk">am, </span><span class="ft"> multarum. Et subauditur, </span><span class="fk">gentium. In monte Sina. </span><span class="ft"> Talis loci mentione Apostolus significat quod Judæi contra gentes essent superbi de mandato, vel ipsi essent superbi et tumidi contra ipsum mandatum, quod est Agar, id est, significatur per Agar. Agar enim alienatio, quia alienat ab hæreditate.</span></p>
  </aside>

  <aside id="FN63">
    <p class="f"><a class="notebackref" href="#GL4_25"><span class="notemark">‡‡</span> 4:25</a> <span class="fk">Mons. </span><span class="ft"> Per omnia est </span><span class="fk">conjunctus, </span><span class="ft"> et similis ei Hierusalem, id est Judaico populo, qui nunc est, id est qui temporaliter servit. Totus populus mater, singuli sunt filii, vel proselyti, qui omnes timore pœnæ serviunt. Per hæc omnia patet quod vetus lex non est tenenda, sed nova quæ sursum, quæ libera. </span><span class="fk">Arabia, </span><span class="ft"> etc. Humilitas, vel afflictio, quia affligebantur sub carnalibus observantiis.</span></p>
  </aside>

  <aside id="FN64">
    <p class="f"><a class="notebackref" href="#GL4_26"><span class="notemark">§§</span> 4:26</a> <span class="fk">Quæ sursum est. </span><span class="ft"> Superna est sanctorum civitas, licet in quisbusdam quos hic parit, adhuc peregrinetur. Sara sterilis significat quod natura humani generis peccato vitiata, et ideo damnata nihil veræ felicitatis in posterum merebatur. Isaac per repromissionem natus signat filios gratiæ: et quia hoc non per regenerationem, sed per generationem futurum erat, ideo tunc imperata est circumcisio, quando Saræ promissus est filius. Circumcisio enim significat naturam exuta vetustate novatam. Quod omnes filios et servos circumcidi jubet; ad omnes istam gratiam pertinere testatur. </span><span class="fk">Quæ est mater. </span><span class="ft"> Quia singuli verbo et exemplo ejus instructi ex charitate serviunt.</span></p>
  </aside>

  <aside id="FN65">
    <p class="f"><a class="notebackref" href="#GL4_27"><span class="notemark">***</span> 4:27</a> <span class="fk">Scriptum est. </span><span class="ft"> Quod libera sit et mater auctoritate Isaiæ probat subdens: </span><span class="fk">Lætare. </span><span class="ft"> Lætari, erumpere, clamare, pertinent ad libertatem. </span><span class="fk">Non paris. </span><span class="ft"> Hoc dicit quia illo tempore quasi nullos genuit. </span><span class="fk">Non parturis, </span><span class="ft"> quia necdum conatum habuit. </span><span class="fk">Lætare, </span><span class="ft"> in corde. </span><span class="fk">Erumpe. </span><span class="ft"> Lætitiam mentis extra ostende. </span><span class="fk">Clama. </span><span class="ft"> Gaudium tuum aliis prædica. </span><span class="fk">Quia multi filii. </span><span class="ft"> Hoc pertinet ad matrem. Isaias aspiciens tempore Christi Ecclesiam gentium ante sterilem, tunc fetosam eam alloquitur, dicens: O Ecclesia sterilis, quæ tempore legis nec virtute miraculi paris, etc. </span><span class="fk">Desertæ. </span><span class="ft"> Plures filii sunt Ecclesiæ olim desertæ, quam Synagogæ generantis interim. Hoc superflue de antiqua Sara diceret Isaias, de Ecclesia ergo dicere intelligendus est. Sterilis autem erat in omnibus gentilibus Ecclesia, antequam iste fetus, quem cernimus oriretur. Synagoga ergo est quæ habet virum, id est legem. Deserta vero, et vaga et sine ulla potestate viri vivens, gentium multitudo est, quæ et sterilis erat, nullius legitimi verbi proferens germen. Parit quidem cives terrenæ civitatis peccato vitiata natura, cœlestis vero civitatis cives parit a peccato naturam liberans gratia. </span><span class="fk">Quæ habet virum. </span><span class="ft"> Synagoga quippe virum habuit, id est legem, et fetosa quondam fuit in liberis. Sterilis vero Ecclesia sine viro Christo, sine ullo sponsi alloquio diu jacuit in deserto. Sed postquam illa librum repudii accepit, et omne ornamentum viri ad idoli convertit ornamentum, tunc maritus, priore putrescente cingulo, alium lumbis suis balteum, aliud de gentibus lumbare contexuit, quæ statim ut viro conjuncta est concepit et peperit. Unde Isaias exclamat: </span><span class="fk">Dilata locum tabernaculi tui, et protende funiculos tuos</span><span class="ft"> Isa. 54..</span></p>
  </aside>

  <aside id="FN66">
    <p class="f"><a class="notebackref" href="#GL4_28"><span class="notemark">†††</span> 4:28</a> <span class="fk">Isaac. </span><span class="ft"> Risus, id est qui in lætitia serviunt, non ex tristitia, vel necessitate.</span></p>
  </aside>

  <aside id="FN67">
    <p class="f"><a class="notebackref" href="#GL4_29"><span class="notemark">‡‡‡</span> 4:29</a> <span class="fk">Persequebatur. </span><span class="ft"> Non puto nos de facili invenire posse ubi Ismæl persecutus fuerit Isaac, sed tantum illud, quod cum filius Ægyptiæ luderet cum Isaac, indignata sit Sara.</span></p>
  </aside>

  <aside id="FN68">
    <p class="f"><a class="notebackref" href="#GL4_31"><span class="notemark">§§§</span> 4:31</a> <span class="fk">Qua libertate. </span><span class="ft"> Libertas qua liberati sumus a Christo, est peccatorum remissio, et fidei per dilectionem operantis justificatio.</span></p>
  </aside>

  <aside id="FN69">
    <p class="f"><a class="notebackref" href="#GL5_2"><span class="notemark">*</span> 5:2</a> <span class="fk">Si circumcidamini. </span><span class="ft"> Circumcisio et cætera legalia ita natis et institutis non sunt noxia, licet non necessaria, magis noxium erat prohibere quasi noxia. Gentiles vero ad talia non sunt cogendi. Sed si nolunt eis congruere, ut Timotheus, non sunt prohibendi, sed si in his confidunt, sunt perditi; licet his ergo illa tenere ne videantur improbata potius quam terminata. Gentibus vero non sunt imponenda, ne videantur aut non causa promittenti Christi, instituta, aut adhuc promittere, sed cessando jam patent signa futuri fuisse, quæ cum honore paulatim deserendo erant sepelienda, non ut sacrilegia gentium fugienda.</span></p>
  </aside>

  <aside id="FN70">
    <p class="f"><a class="notebackref" href="#GL5_3"><span class="notemark">†</span> 5:3</a> <span class="fk">Debitor est. </span><span class="ft"> Hoc ideo ait, ut terrore tam innumerabilium observationum quæ in lege scriptæ sunt, ne omnes implere cogerentur, quod nec ipsi Judæi, nec patres eorum implere potuerunt, sicut Petrus ait, abstinerent ab his quibus eos aliqui subjicere cupiebant.</span></p>
  </aside>

  <aside id="FN71">
    <p class="f"><a class="notebackref" href="#GL5_4"><span class="notemark">‡</span> 5:4</a> <span class="fk">A gratia excidistis. </span><span class="ft"> Quæ ad hoc venit, ut cessante onere justificet; quod qui reducit, hanc perdit.</span></p>
  </aside>

  <aside id="FN72">
    <p class="f"><a class="notebackref" href="#GL5_5"><span class="notemark">§</span> 5:5</a> <span class="fk">Nos enim. </span><span class="ft"> Qui in lege confidit, amittit gratiam, quod ex contrario potest videri, quia ex fide justitia, et spes, id est, externa beatitudo: et hoc facimus per spiritum, qui non potest falli aut fallere. </span><span class="fk">Spem justitiæ. </span><span class="ft"> Id est, quam sperat justitia, scilicet vitam æternam, vel, quæ speratur ipsa justitia. Fides enim esuriens et sitiens justitiam sperat in ea renovari et proficere. Vel, spes justitiæ est Christus, ex quo speratur justitia ipsa.</span></p>
  </aside>

  <aside id="FN73">
    <p class="f"><a class="notebackref" href="#GL5_6"><span class="notemark">**</span> 5:6</a> <span class="fk">Nam in Christo. </span><span class="ft"> His vero qui in Christo Jesu volunt pie vivere, virtutes appetendæ sunt, et vitia fugienda. Media vero quæ inter virtutes et vitia sunt, nec appetenda sunt, nec fugienda, ut circumcisio et præputium, quæ nihil valent in Christo </span><span class="fk">Sed fides. </span><span class="ft"> Sine dilectione fides inanis est. Fides cum dilectione Christiani est. Alia est dæmonis. </span><span class="fk">Nam et dæmones credunt et contremiscunt</span><span class="ft"> Jac. 2.. Qui qui autem non credunt, tardiores sunt et pejores quam dæmones. Sed multum interest, utrum quis credat ipsum esse Christum, an credat in Christum. Nam ipsum Christum esse dæmones crediderunt, nec tamen in Christum crediderunt. Ille enim credit in Christum, qui sperat in Christum, et diligit Christum.</span></p>
  </aside>

  <aside id="FN74">
    <p class="f"><a class="notebackref" href="#GL5_7"><span class="notemark">††</span> 5:7</a> <span class="fk">Currebatis. </span><span class="ft"> Hic laudat Galatas, et eos per quos inducti sunt ut judaizare vellent, vituperat; et ne illis consentiant, monet.</span></p>
  </aside>

  <aside id="FN75">
    <p class="f"><a class="notebackref" href="#GL5_10"><span class="notemark">‡‡</span> 5:10</a> <span class="fk">Confido. </span><span class="ft"> Ideo confidere de his se dicit, quia non sponte sed circumventi errabant. Et ideo ostensa modo vera via facile credit eos reversuros. </span><span class="fk">Conturbat. </span><span class="ft"> Ut scilicet mutato ordine de spiritualibus sitis carnales. </span><span class="fk">Quicunque. </span><span class="ft"> Occulte, inquiunt, Petrum lacerat, cui supra in faciem se restitisse scripsit quod non recto pede incesserit ad Evangelii veritatem: sed nec Paulus tam procaci maledicto de Ecclesiæ principe loqueretur, nec Petrus dignus, ut portaret judicium Ecclesiæ. Quocirca arbitrandum est hæc de alio quodam dici, qui vel cum apostolis fuerat, vel de Judæa venerat, vel ex Pharisæis crediderat, vel aliquis magnus sic apud Galatas æstimatus, ut portet judicium Ecclesiæ perturbatæ.</span></p>
  </aside>

  <aside id="FN76">
    <p class="f"><a class="notebackref" href="#GL5_11"><span class="notemark">§§</span> 5:11</a> <span class="fk">Ego autem. </span><span class="ft"> Imponebatur a pseudo, quod Paulus alibi circumcisionem prædicaret, sed non eis facile sententiam suam aperire vellet. </span><span class="fk">Quid adhuc persecutionem. </span><span class="ft"> HIER. Persecutiones enim creberrimas sustinuit a Judæis, eo quod doceret eos, qui de gentibus crediderant in Christo, non debere circumcidi. </span><span class="fk">Scandalum crucis. </span><span class="ft"> Scandalum erat Judæis prædicatio crucis, quia sabbatum et circumcisionem evacuabat. Si vero admitteret circumcisionem, non esset eis scandalum, et pacifici essent.</span></p>
  </aside>

  <aside id="FN77">
    <p class="f"><a class="notebackref" href="#GL5_12"><span class="notemark">***</span> 5:12</a> <span class="fk">Utinam abscindantur. </span><span class="ft"> Ipsi vos conturbant, sed utinam abscindantur, non carnaliter, sed vim generandi perdant in vobis, vel in aliis nihil proficiant non solum circumcisi sed abscissi, ut nullam omnino generandi potentiam habeant, et merito hoc opto ne vos redigant in servitutem legis: </span><span class="fk">Vos enim </span><span class="fk">vocati estis a Deo in libertatem. </span></p>
  </aside>

  <aside id="FN78">
    <p class="f"><a class="notebackref" href="#GL5_13"><span class="notemark">†††</span> 5:13</a> <span class="fk">Ne libertatem. </span><span class="ft"> Sensus est: Cavete ne audito nomine libertatis, impune vobis peccandum esse arbitremini. </span><span class="fk">Sed per charitatem Spiritus. </span><span class="ft"> Non per affectum carnis charitas habenda est, sed per spiritum.</span></p>
  </aside>

  <aside id="FN79">
    <p class="f"><a class="notebackref" href="#GL5_14"><span class="notemark">‡‡‡</span> 5:14</a> <span class="fk">Omnis enim lex. </span><span class="ft"> Nam et illa quæ ad bonos mores pertinent, et illa quæ in sacramentis sunt (cum bene a liberis intelligantur, nec carnaliter observantur a servis) ad charitatem referantur necesse est. </span><span class="fk">Diliges proximum. </span><span class="ft"> Hoc scriptum est in Levitico Levit. 19., in quo recte dicit impleri legem universam, cum tamen duo sint præcepta charitatis in quibus tota lex pendet et prophetæ, quia dilectio Dei in dilectione proximi continetur; et ideo in hoc præcepto perfectio salutis est, quia sine proximo non diligitur Deus: </span><span class="fk">Qui enim non diligit proximum suum, quem videt, Deum, quem non videt, quomodo potest diligere? </span><span class="ft"> I Joan. 4. Cum igitur utrumque præceptum ita sit, ut neutrum sine altero possit teneri, unum eorum sufficit commemorare. </span><span class="fk">Sicut teipsum. </span><span class="ft"> Non potest proximum diligere, qui non diligit se. Se autem non diligit qui digit iniquitatem. </span><span class="fk">Qui enim diligit iniquitatem, odit animam suam</span><span class="ft"> Psal. 10..</span></p>
  </aside>

  <aside id="FN80">
    <p class="f"><a class="notebackref" href="#GL5_15"><span class="notemark">§§§</span> 5:15</a> <span class="fk">Comeditis. </span><span class="ft"> Vel </span><span class="fk">criminamini, </span><span class="ft"> id est, crimina vobis invicem imponentes. </span><span class="fk">Ne abinvicem consumamini. </span><span class="ft"> Per schisma Christianæ religionis, per vanam gloriam vanamque victoriam mutata occasione charitatis hoc eorum vitium tetigit, quia dissensio inimica est dilectionis. Hoc enim maxime vitio contentionis et invidiæ et perniciosa inter eos jurgia nutriebantur, quibus consumitur societas et vita.</span></p>
  </aside>

  <aside id="FN81">
    <p class="f"><a class="notebackref" href="#GL5_16"><span class="notemark">*</span> 5:16</a> <span class="fk">Dico autem in Christo, </span><span class="ft"> etc. Ostendit quam sufficiens sit fides Christi sine lege, quia per eam carnem vincunt et ejus opera, et sequuntur spiritum; quasi dicat: Ne detis libertatem in occasionem carnis, sed per charitatem spiritus servite. Hoc autem dico posse esse vobis in Christo, et nunquam aliter. </span><span class="fk">Non perficietis, </span><span class="ft"> etc. Non ait non feceritis vel non habueritis quia ea non habere non poterant, sed non perficietis, id est non opera eorum consensu voluntatis implebitis.</span></p>
  </aside>

  <aside id="FN82">
    <p class="f"><a class="notebackref" href="#GL5_17"><span class="notemark">†</span> 5:17</a> <span class="fk">Caro enim concupiscit, </span><span class="ft"> etc. Caro dicta est concupiscere, quia hoc secundum ipsam agit anima, sicut auris dicitur audire, et oculus videre, cum potius anima et per aurem audiat, et per oculum videat. Caro enim nihil, nisi per animam concupiscit, sed concupiscere dicitur, cum anima car nali concupiscentia spiritui reluctatur. Ipsius enim carnalis concupiscentiæ causa non est in anima, ex utroque enim fit, quia sine utroque delectatio nulla sentitur.</span></p>
  </aside>

  <aside id="FN83">
    <p class="f"><a class="notebackref" href="#GL5_18"><span class="notemark">‡</span> 5:18</a> <span class="fk">Quod si Spiritu ducimini, </span><span class="ft"> etc. Ex quo apparet eum Spiritum sanctum non habere qui sub lege est, non dispensative, sed vere. </span><span class="fk">Non estis sub lege. </span><span class="ft"> Hoc commodum jam habetis, ideo hæc pars eligenda. Hos damnabiliter dicit esse sub lege, quos reos facit lex, non implentes legem dum nescientes gratiam de se præsumunt. Porro sub lege est, qui timore, non amore, abstinet a malo, reus in voluntate. Hæc lex timorem incutit, non amorem.</span></p>
  </aside>

  <aside id="FN84">
    <p class="f"><a class="notebackref" href="#GL5_21"><span class="notemark">§</span> 5:21</a> <span class="fk">Regnum non Dei consequentur. </span><span class="ft"> Nullus medius locus est, ut non sit in supplicio, qui non erit in regno.</span></p>
  </aside>

  <aside id="FN85">
    <p class="f"><a class="notebackref" href="#GL5_22"><span class="notemark">**</span> 5:22</a> <span class="fk">Charitas. </span><span class="ft"> Caput præmisit, unde membra sequuntur. Non enim bene aliquis gaudet, qui non diligit bonum unde gaudet. Non habet pacem veram cum aliquo, nisi eum diligat. Non est longanimis perseveranter exspectando nisi ferveat diligendo. Non est benignus, nisi diligat cui opitulatur. Non est bonus, nisi diligendo. Non fidelis salubriter, nisi ea fide quæ per dilectionem operatur. Non est mansuetus qui dilectione non moderatur. Non continet se quis ab eo unde turpatur, nisi diligat unde honestatur. Merito ergo charitatem sic sæpe commendat, quasi sola sit præcipienda, quæ non potest haberi sine cæteris, quibus homo efficitur bonus. </span><span class="fk">Gaudium. </span><span class="ft"> Puritas conscientiæ. Unde: </span><span class="fk">Non est impiis gaudere, dicit Dominus</span><span class="ft"> Isa. 48..</span></p>
  </aside>

  <aside id="FN86">
    <p class="f"><a class="notebackref" href="#GL5_24"><span class="notemark">††</span> 5:24</a> <span class="fk">Qui autem. </span><span class="ft"> Quasi dicat: Contra malos posita est lex; bonis autem posita est crux. Quod ita ait: </span><span class="fk">Qui autem, </span><span class="ft"> etc., </span><span class="fk">carnem suam crucifixerunt, </span><span class="ft"> etc. Congruit nostræ devotioni ut qui Domini crucifixi passionem celebramus, reprimendarum carnalium voluptatum crucem nobis faciamus. In hac quidem cruce semper in hac vita debet pendere Christianus, ut sit fixus clavis et præceptis justitiæ, ut Christus in cruce clavis confixus fuit.</span></p>
  </aside>

  <aside id="FN87">
    <p class="f"><a class="notebackref" href="#GL5_25"><span class="notemark">‡‡</span> 5:25</a> <span class="fk">Si spiritu vivimus. </span><span class="ft"> Quod communiter supra dixit, ad istos quibus scribit retorquet, et se eis connumerat, per hoc ostendens, se non dicere eis quod ipse non velit servare. Quasi dicat: Non dico vobis aliquid quod et facere ipse nolim.</span></p>
  </aside>

  <aside id="FN88">
    <p class="f"><a class="notebackref" href="#GL5_26"><span class="notemark">§§</span> 5:26</a> <span class="fk">Inanis gloriæ. </span><span class="ft"> Inanis gloriatio est velle vincere ubi præmium non est. </span><span class="fk">Invidentes. </span><span class="ft"> Sciendum quia, cum per omne vitium antiqui hostis virus humano cordi infundatur, in zelo invidiæ tota sua viscera serpens concutit, et in hac imprimenda malitia quasi postem movit. Zelus iste modum non habet permanens jugiter sine fine, cum alia scelera finiantur. Quantoque ille cui invidetur successu meliore profecerit, tanto invidus in majus incendium livoris ignibus inardescit. Hinc vultus minax, torvus aspectus, pallor in facie, tremor in labiis, stridor in dentibus, verba rabida, et effrenata convicia, et manus ad violentiam prompta; et si gladio interim vacua, odio tamen furiatæ mentis est armata.</span></p>
  </aside>

  <aside id="FN89">
    <p class="f"><a class="notebackref" href="#GL6_1"><span class="notemark">*</span> 6:1</a> <span class="fk">Fratres, et si. </span><span class="ft"> Hactenus toti Ecclesiæ locutus est improbando legem, et commendando gratiam, modo se convertit ad prælatos qualiter tractent subditos, scilicet leniter, quia etiam fratres sunt, etsi superiores. </span><span class="fk">In aliquo delicto. </span><span class="ft"> Delictum est declinare a bono, peccatum est facere malum; vel delictum quod ignoranter fit, peccatum quod a sciente. Tamen indifferenter ponuntur. Præoccupatio est, dum vel ad horam non videtur quid faciendum sit, vel qui viderit vincitur ut malum fiat cum latet veritas, vel compellit infirmitas. </span><span class="fk">Lenitatis. </span><span class="ft"> Ne si aliter feceritis, non patiatur se argui, sed defendere se incipiat, ne turpis videatur. </span><span class="fk">Considerans teipsum. </span><span class="ft"> Nihil ad misericordiam sic inclinat quam proprii periculi cogitatio.</span></p>
  </aside>

  <aside id="FN90">
    <p class="f"><a class="notebackref" href="#GL6_2"><span class="notemark">†</span> 6:2</a> <span class="fk">Et sic adimplebitis legem Christi. </span><span class="ft"> Id est charitatem; ex charitate enim Christus peccata nostra tulit, qui etiam præcepit ut nos invicem diligamus.</span></p>
  </aside>

  <aside id="FN91">
    <p class="f"><a class="notebackref" href="#GL6_3"><span class="notemark">‡</span> 6:3</a> <span class="fk">Nihil. </span><span class="ft"> Comparatione spiritualis, qui totum dat gratiæ.</span></p>
  </aside>

  <aside id="FN92">
    <p class="f"><a class="notebackref" href="#GL6_4"><span class="notemark">§</span> 6:4</a> <span class="fk">Probet. </span><span class="ft"> Diligenter inspiciat. </span><span class="fk">Opus autem </span><span class="fk">suum. </span><span class="ft"> Non peccatum alterius, ut pharisæus qui dixit: </span><span class="fk">Non sum sicut cæteri hominum</span><span class="ft"> Luc. 18., qui non re, sed fallaciter erat justus. </span><span class="fk">In semetipso</span><span class="ft"> Id est intus in conscientia sua pura. </span><span class="fk">Gloriam habebit. </span><span class="ft"> Id est gloriabitur et gaudebit. </span><span class="fk">Et non in altero. </span><span class="ft"> Id est in alterius laude, scilicet cum alter eum laudat. Qui enim conscientiam boni operis habet, non debet de hoc apud alium gloriari, et laudem suam foras fundere, sed in semetipso humiliter gloriari. Vel ita: </span><span class="fk">Et sic, </span><span class="ft"> id est si actus suos consideret, sciens neminem debere gloriari se habere mundum cor, </span><span class="fk">in semetipso, </span><span class="ft"> etc. </span><span class="fk">Et sic in se. </span><span class="ft"> Id est, si actus nostros consideremus, nulli nos anteponemus, nec quemquam judicabimus. Vere justus alterum sibi præponit, quia plus sua mala scit quam alterius, quorum cognitio sibi gloria est. Gaudet enim, dum cognoscit morbum suum, quem sanare desiderat.</span></p>
  </aside>

  <aside id="FN93">
    <p class="f"><a class="notebackref" href="#GL6_5"><span class="notemark">**</span> 6:5</a> <span class="fk">Unusquisque enim. </span><span class="ft"> Non inquinatur quis alieno peccato. </span><span class="fk">Onus. </span><span class="ft"> Alia sunt opera participandæ infirmitatis, de quibus supra: </span><span class="fk">Alter alterius onera portate; </span><span class="ft"> alia reddendæ Deo rationis, de quibus hic. Contra eos qui putant hominem alienis inquinari peccatis, dicit: </span><span class="fk">Unusquisque enim, </span><span class="ft"> etc. Contra negligentes qui nullum curant corrigere, securi quod alienis non contaminentur peccatis, dicit: </span><span class="fk">Invicem onera portate. </span><span class="ft"> Onera infirmitatis invicem portamus, dum lenitate iram alterius sustinemus, et dum ei qui læsit, si petit, indulgemus. Vel per onus, intelligitur bonum et malum opus. In Scripturis enim onus et in bonam et in malam partem accipitur; et sic: </span><span class="fk">Unusquisque, </span><span class="ft"> bonus vel malus, </span><span class="fk">portabit onus suum, </span><span class="ft"> id est mercedem operum suorum referet.</span></p>
  </aside>

  <aside id="FN94">
    <p class="f"><a class="notebackref" href="#GL6_6"><span class="notemark">††</span> 6:6</a> <span class="fk">Communicet. </span><span class="ft"> Bona sua faciat ei communia, et ne excuset, quia Deus non potest falli. Usitatum præceptum est, ut prædicatori verbi Dei præbeat necessaria ille cui prædicatur, quæ boni appellatione recte signavit. Sicut et Dominus in Evangelio cum discipulis loquens ait: </span><span class="fk">Cum mali sitis, nostis bona dare filiis vestris; </span><span class="ft"> prævidens autem quosdam obtendere paupertatem, et præceptum velle eludere, addidit:</span></p>
  </aside>

  <aside id="FN95">
    <p class="f"><a class="notebackref" href="#GL6_7"><span class="notemark">‡‡</span> 6:7</a> <span class="fk">Nolite errare. </span><span class="ft"> Quasi dicat: Nemo se vane excuset, quia Deus non potest falli. Scit enim corda vestra, non ignorat facultates. Excusatio verisimilis hominem potest placare, Deum non potest fallere.</span></p>
  </aside>

  <aside id="FN96">
    <p class="f"><a class="notebackref" href="#GL6_8"><span class="notemark">§§</span> 6:8</a> <span class="fk">Qui seminat in carne</span><span class="ft"> addit </span><span class="fk">sua. </span><span class="ft"> Cum vero dicit, </span><span class="fk">in spiritu, </span><span class="ft"> non addit </span><span class="fk">suo, </span><span class="ft"> quia semen carnale ex homine est, semen vero spirituale ex Spiritu Dei est. Messis vero hic in fine promittitur. Ideoque in seminando perseverantia opus est. </span><span class="fk">In carne, in spiritu. </span><span class="ft"> AMBROS. Homo Christianus spiritu constat et carne. Homo enim ad comparationem sancti Spiritus caro est. </span><span class="fk">Qui autem seminat. </span><span class="ft"> Id est, qui spiritui dat offensum ex fide, cum charitate serviendo justitiæ, et legem spiritualiter intelligendo, de spiritu metet, etc.</span></p>
  </aside>

  <aside id="FN97">
    <p class="f"><a class="notebackref" href="#GL6_9"><span class="notemark">***</span> 6:9</a> <span class="fk">Non deficiamus. </span><span class="ft"> Si homo non imposuerit finem operi, nec Deus imponit remunerationi. Quantum seminaverimus in operibus, tantum metemus in fructibus. Et quantum aviditas inquirentis se dilataverit, tantum se aperiet ad præmium manus retribuentis, quia sic recipiet quisque quomodo facit; quia qui fortis erit ad seminandum, fortis erit ad metendum. </span><span class="fk">Tempore enim. </span><span class="ft"> Non statim Deus facit quidquid ad salutem oratur; nec ideo negat, quia differt, sed tempore suo, id est congruo præstat.</span></p>
  </aside>

  <aside id="FN98">
    <p class="f"><a class="notebackref" href="#GL6_10"><span class="notemark">†††</span> 6:10</a> <span class="fk">Dum tempus. </span><span class="ft"> Tempus seminandi est præsens vita qua currimus. In hac licet nobis quod volumus seminare. Cum vero transierit, tempus operandi aufertur; unde: </span><span class="fk">Operamini dum dies est: veniet nox quando jam nullus poterit operari</span><span class="ft"> Joan. 9.. </span><span class="fk">Ad omnes. </span><span class="ft"> Omnibus impendenda est misericordia. In quo præponendi sunt justi qui sunt ex fide. Quod et omnibus inimicis nostris qui scelerati sunt, persequentes Ecclesiam, testis est Dominus: </span><span class="fk">Benefacite his qui oderunt vos. Diligite inimicos vestros</span><span class="ft"> Luc. 6.; quia et ipsi sunt homines: quibus in hoc Dominus pluit, et solem dat.</span></p>
  </aside>

  <aside id="FN99">
    <p class="f"><a class="notebackref" href="#GL6_11"><span class="notemark">‡‡‡</span> 6:11</a> <span class="fk">Videte autem. </span><span class="ft"> Postquam ad moralia opera exhortatus est, redit ad illud unde prius agebatur: ne scilicet legales observantiæ teneantur. Ne quis autem sub nomine ejus fallat incautos, cavet finem epistolæ manus suæ annotatione complens. Ab hoc enim loco sua usque ad finem descripsit.</span></p>
  </aside>

  <aside id="FN100">
    <p class="f"><a class="notebackref" href="#GL6_12"><span class="notemark">§§§</span> 6:12</a> <span class="fk">Hi cogunt. </span><span class="ft"> Isti erant pseudo, qui sic Christum prædicabant ut et legem servandam docerent. Crucem prædicabant, ut a fidelibus quæstum haberent; legem, ut Judæis placerent. </span><span class="fk">Ut crucis </span><span class="fk">Christi persecutionem, </span><span class="ft"> etc. Forte hoc ideo dicit, quia Romani imperatores Caius Cæsar, et Octavianus, et Augustus, leges promulgaverunt ut Judæi, ubicunque essent, proprio ritu viverent, et patriis cæremoniis deservirent. Quicunque enim circumcisus erat, licet in Christum crederet, quasi Judæus habebatur in gentibus; qui vero incircumcisus se non esse Judæum præputio præferebat, persecutionibus tam gentilium quam Judæorum fiebat obnoxius. Has igitur persecutiones, qui Galatas depravaverant, declinare cupientes, circumcisionem pro defensione discipulis persuadebant. Nam nec Judæi persequi eos poterant, nec gentiles quos videbant, et proselytos circumcidere, et ipsos legalia servare.</span></p>
  </aside>

  <aside id="FN101">
    <p class="f"><a class="notebackref" href="#GL6_14"><span class="notemark">*</span> 6:14</a> <span class="fk">Mihi mundus crucifixus est. </span><span class="ft"> Contigit plerumque, ut homo mundum mente non teneat, sed tamen mundus eum in suis occupationibus astringit et mortuus est homo mundo, et mundus quasi vivus eum conspicit, dum alio intentum in suis actibus rapere contendit; sed nec Paulus mundum cupit, nec mundus eum: ut in duobus mortui neuter neutrum videt. Quia igitur nec Paulus mundi gloriam quærebat, nec a mundi gloria ipse quærebatur, ideo et se mundo et mundum sibi crucifixum gloriatur. </span><span class="fk">Et ego mundo. </span><span class="ft"> Nec ego in mundo aliquid cupio, nec ipse suum aliquid in me cognoscit. Sicut Dominus ait: </span><span class="fk">Venit enim princeps mundi hujus, et in me non habet quidquam</span><span class="ft"> Joan. 14..</span></p>
  </aside>

  <aside id="FN102">
    <p class="f"><a class="notebackref" href="#GL6_17"><span class="notemark">†</span> 6:17</a> <span class="fk">De cætero. </span><span class="ft"> Non vult per turbulentas contentiones tædium sibi fieri de re quantum satis erat exposita. Vel sicut in Græco legitur: De cætero nemo mihi laborem exhibeat vel præstet, scilicet ut rursum in vobis necessitatem habeam laborandi. Laborem enim præstat magistro, qui aliter sentit quam docuit. </span><span class="fk">Stigmata. </span><span class="ft"> Stigma est punctum vel nota aliquo ferro acta. Stigmata ergo appellat quasi notas pœnarum de persecutionibus quas patiebatur. Et est sensus: Ideo non debet mihi fieri molestia, quia ego habeo alios conflictus et certamina, quæ in persecutionibus quas patior mecum decertant.</span></p>
  </aside>

  <aside id="FN103">
    <p class="f"><a class="notebackref" href="#GL6_18"><span class="notemark">‡</span> 6:18</a> <span class="fk">Gratia Domini nostri Jesu Christi. </span><span class="ft"> Conclusio epistolæ et quasi subscriptio, qua et in nonnullis aliis epistolis utitur: quasi diceret: Ut prædicta teneatis: gratia non dissensio, non legis servitus, non rixa, non jurgium, etc.</span></p>
  </aside>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>