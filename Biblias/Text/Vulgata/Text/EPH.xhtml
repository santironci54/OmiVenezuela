<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -EPHESIOS</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">EPHESIOS</p>

  <div class="divCap"><a href='EPH.xhtml#EP1_0' class="button">1</a><a href='EPH.xhtml#EP2_0' class="button">2</a><a href='EPH.xhtml#EP3_0' class="button">3</a><a href='EPH.xhtml#EP4_0' class="button">4</a><a href='EPH.xhtml#EP5_0' class="button">5</a><a href='EPH.xhtml#EP6_0' class="button">6</a></div>

  <p class='main' id='EP0_0'></p>

  <h2>INCIPIT AD EPHESIOS</h2>

  <p class='pT4' id='EP1_0'>1</p>

  <p class='Normale'><span class="Versetto" id="EP1_1">1&#160;</span>Paulus Apostolus Jesu Christi per voluntatem Dei, omnibus sanctis qui sunt Ephesi, et fidelibus in Christo Jesu.<a href='#FN1'>*</a> <span class="Versetto" id="EP1_2">2&#160;</span>Gratia vobis, et pax a Deo Patre nostro, et Domino Jesu Christo. <span class="Versetto" id="EP1_3">3&#160;</span>Benedictus Deus et Pater Domini nostri Jesu Christi, qui benedixit nos in omni benedictione spirituali in cælestibus in Christo,<a href='#FN2'>†</a> <span class="Versetto" id="EP1_4">4&#160;</span>sicut elegit nos in ipso ante mundi constitutionem, ut essemus sancti et immaculati in conspectu ejus in caritate.<a href='#FN3'>‡</a> <span class="Versetto" id="EP1_5">5&#160;</span>Qui prædestinavit nos in adoptionem filiorum per Jesum Christum in ipsum: secundum propositum voluntatis suæ,<a href='#FN4'>§</a> <span class="Versetto" id="EP1_6">6&#160;</span>in laudem gloriæ gratiæ suæ, in qua gratificavit nos in dilecto Filio suo.<a href='#FN5'>**</a> <span class="Versetto" id="EP1_7">7&#160;</span>In quo habemus redemptionem per sanguinem ejus, remissionem peccatorum secundum divitias gratiæ ejus,<a href='#FN6'>††</a> <span class="Versetto" id="EP1_8">8&#160;</span>quæ superabundavit in nobis in omni sapientia et prudentia:<a href='#FN7'>‡‡</a> <span class="Versetto" id="EP1_9">9&#160;</span>ut notum faceret nobis sacramentum voluntatis suæ, secundum beneplacitum ejus, quod proposuit in eo, <span class="Versetto" id="EP1_10">10&#160;</span>in dispensatione plenitudinis temporum, instaurare omnia in Christo, quæ in cælis et quæ in terra sunt, in ipso;<a href='#FN8'>§§</a> <span class="Versetto" id="EP1_11">11&#160;</span>in quo etiam et nos sorte vocati sumus prædestinati secundum propositum ejus qui operatur omnia secundum consilium voluntatis suæ:<a href='#FN9'>***</a> <span class="Versetto" id="EP1_12">12&#160;</span>ut simus in laudem gloriæ ejus nos, qui ante speravimus in Christo; <span class="Versetto" id="EP1_13">13&#160;</span>in quo et vos, cum audissetis verbum veritatis, Evangelium salutis vestræ, in quo et credentes signati estis Spiritu promissionis Sancto,<a href='#FN10'>†††</a> <span class="Versetto" id="EP1_14">14&#160;</span>qui est pignus hæreditatis nostræ, in redemptionem acquisitionis, in laudem gloriæ ipsius. <span class="Versetto" id="EP1_15">15&#160;</span>Propterea et ego audiens fidem vestram, quæ est in Domino Jesu, et dilectionem in omnes sanctos,<a href='#FN11'>‡‡‡</a> <span class="Versetto" id="EP1_16">16&#160;</span>non cesso gratias agens pro vobis, memoriam vestri faciens in orationibus meis: <span class="Versetto" id="EP1_17">17&#160;</span>ut Deus Domini nostri Jesu Christi, Pater gloriæ, det vobis spiritum sapientiæ et revelationis in agnitione ejus,<a href='#FN12'>§§§</a> <span class="Versetto" id="EP1_18">18&#160;</span>illuminatos oculos cordis vestri, ut sciatis quæ sit spes vocationis ejus, et quæ divitiæ gloriæ hæreditatis ejus in sanctis,<a href='#FN13'>*</a> <span class="Versetto" id="EP1_19">19&#160;</span>et quæ sit supereminens magnitudo virtutis ejus in nos, qui credimus secundum operationem potentiæ virtutis ejus,<a href='#FN14'>†</a> <span class="Versetto" id="EP1_20">20&#160;</span>quam operatus est in Christo, suscitans illum a mortuis, et constituens ad dexteram suam in cælestibus:<a href='#FN15'>‡</a> <span class="Versetto" id="EP1_21">21&#160;</span>supra omnem principatum, et potestatem, et virtutem, et dominationem, et omne nomen, quod nominatur non solum in hoc sæculo, sed etiam in futuro.<a href='#FN16'>§</a> <span class="Versetto" id="EP1_22">22&#160;</span>Et omnia subjecit sub pedibus ejus: et ipsum dedit caput supra omnem ecclesiam,<a href='#FN17'>**</a> <span class="Versetto" id="EP1_23">23&#160;</span>quæ est corpus ipsius, et plenitudo ejus, qui omnia in omnibus adimpletur.<a href='#FN18'>††</a></p>

  <p class='pT4' id='EP2_0'>2</p>

  <p class='Normale'><span class="Versetto" id="EP2_1">1&#160;</span>Et vos, cum essetis mortui delictis et peccatis vestris,<a href='#FN19'>*</a> <span class="Versetto" id="EP2_2">2&#160;</span>in quibus aliquando ambulastis secundum sæculum mundi hujus, secundum principem potestatis aëris hujus, spiritus, qui nunc operatur in filios diffidentiæ,<a href='#FN20'>†</a> <span class="Versetto" id="EP2_3">3&#160;</span>in quibus et nos omnes aliquando conversati sumus in desideriis carnis nostræ, facientes voluntatem carnis et cogitationum, et eramus natura filii iræ, sicut et ceteri:<a href='#FN21'>‡</a> <span class="Versetto" id="EP2_4">4&#160;</span>Deus autem, qui dives est in misericordia, propter nimiam caritatem suam, qua dilexit nos, <span class="Versetto" id="EP2_5">5&#160;</span>et cum essemus mortui peccatis, convivificavit nos in Christo (cujus gratia estis salvati),<a href='#FN22'>§</a> <span class="Versetto" id="EP2_6">6&#160;</span>et conresuscitavit, et consedere fecit in cælestibus in Christo Jesu:<a href='#FN23'>**</a> <span class="Versetto" id="EP2_7">7&#160;</span>ut ostenderet in sæculis supervenientibus abundantes divitias gratiæ suæ, in bonitate super nos in Christo Jesu.<a href='#FN24'>††</a> <span class="Versetto" id="EP2_8">8&#160;</span>Gratia enim estis salvati per fidem, et hoc non ex vobis: Dei enim donum est:<a href='#FN25'>‡‡</a> <span class="Versetto" id="EP2_9">9&#160;</span>non ex operibus, ut ne quis glorietur.<a href='#FN26'>§§</a> <span class="Versetto" id="EP2_10">10&#160;</span>Ipsius enim sumus factura, creati in Christo Jesu in operibus bonis, quæ præparavit Deus ut in illis ambulemus.<a href='#FN27'>***</a> <span class="Versetto" id="EP2_11">11&#160;</span>Propter quod memores estote quod aliquando vos gentes in carne, qui dicimini præputium ab ea quæ dicitur circumcisio in carne, manu facta:<a href='#FN28'>†††</a> <span class="Versetto" id="EP2_12">12&#160;</span>quia eratis illo in tempore sine Christo, alienati a conversatione Israël, et hospites testamentorum, promissionis spem non habentes, et sine Deo in hoc mundo.<a href='#FN29'>‡‡‡</a> <span class="Versetto" id="EP2_13">13&#160;</span>Nunc autem in Christo Jesu, vos, qui aliquando eratis longe, facti estis prope in sanguine Christi. <span class="Versetto" id="EP2_14">14&#160;</span>Ipse enim est pax nostra, qui fecit utraque unum, et medium parietem maceriæ solvens, inimicitias in carne sua,<a href='#FN30'>§§§</a> <span class="Versetto" id="EP2_15">15&#160;</span>legem mandatorum decretis evacuans, ut duos condat in semetipso in unum novum hominem, faciens pacem:<a href='#FN31'>*</a> <span class="Versetto" id="EP2_16">16&#160;</span>et reconciliet ambos in uno corpore, Deo per crucem, interficiens inimicitias in semetipso. <span class="Versetto" id="EP2_17">17&#160;</span>Et veniens evangelizavit pacem vobis, qui longe fuistis, et pacem iis, qui prope.<a href='#FN32'>†</a> <span class="Versetto" id="EP2_18">18&#160;</span>Quoniam per ipsum habemus accessum ambo in uno Spiritu ad Patrem. <span class="Versetto" id="EP2_19">19&#160;</span>Ergo jam non estis hospites, et advenæ: sed estis cives sanctorum, et domestici Dei,<a href='#FN33'>‡</a> <span class="Versetto" id="EP2_20">20&#160;</span>superædificati super fundamentum apostolorum, et prophetarum, ipso summo angulari lapide Christo Jesu:<a href='#FN34'>§</a> <span class="Versetto" id="EP2_21">21&#160;</span>in quo omnis ædificatio constructa crescit in templum sanctum in Domino,<a href='#FN35'>**</a> <span class="Versetto" id="EP2_22">22&#160;</span>in quo et vos coædificamini in habitaculum Dei in Spiritu.</p>

  <p class='pT4' id='EP3_0'>3</p>

  <p class='Normale'><span class="Versetto" id="EP3_1">1&#160;</span>Hujus rei gratia, ego Paulus vinctus Christi Jesu, pro vobis gentibus,<a href='#FN36'>*</a> <span class="Versetto" id="EP3_2">2&#160;</span>si tamen audistis dispensationem gratiæ Dei, quæ data est mihi in vobis:<a href='#FN37'>†</a> <span class="Versetto" id="EP3_3">3&#160;</span>quoniam secundum revelationem notum mihi factum est sacramentum, sicut supra scripsi in brevi,<a href='#FN38'>‡</a> <span class="Versetto" id="EP3_4">4&#160;</span>prout potestis legentes intelligere prudentiam meam in mysterio Christi: <span class="Versetto" id="EP3_5">5&#160;</span>quod aliis generationibus non est agnitum filiis hominum, sicuti nunc revelatum est sanctis apostolis ejus et prophetis in Spiritu,<a href='#FN39'>§</a> <span class="Versetto" id="EP3_6">6&#160;</span>gentes esse cohæredes, et concorporales, et comparticipes promissionis ejus in Christo Jesu per Evangelium:<a href='#FN40'>**</a> <span class="Versetto" id="EP3_7">7&#160;</span>cujus factus sum minister secundum donum gratiæ Dei, quæ data est mihi secundum operationem virtutis ejus.<a href='#FN41'>††</a> <span class="Versetto" id="EP3_8">8&#160;</span>Mihi omnium sanctorum minimo data est gratia hæc, in gentibus evangelizare investigabiles divitias Christi,<a href='#FN42'>‡‡</a> <span class="Versetto" id="EP3_9">9&#160;</span>et illuminare omnes, quæ sit dispensatio sacramenti absconditi a sæculis in Deo, qui omnia creavit:<a href='#FN43'>§§</a> <span class="Versetto" id="EP3_10">10&#160;</span>ut innotescat principatibus et potestatibus in cælestibus per Ecclesiam, multiformis sapientia Dei,<a href='#FN44'>***</a> <span class="Versetto" id="EP3_11">11&#160;</span>secundum præfinitionem sæculorum, quam fecit in Christo Jesu Domino nostro:<a href='#FN45'>†††</a> <span class="Versetto" id="EP3_12">12&#160;</span>in quo habemus fiduciam, et accessum in confidentia per fidem ejus. <span class="Versetto" id="EP3_13">13&#160;</span>Propter quod peto ne deficiatis in tribulationibus meis pro vobis: quæ est gloria vestra. <span class="Versetto" id="EP3_14">14&#160;</span>Hujus rei gratia flecto genua mea ad Patrem Domini nostri Jesu Christi,<a href='#FN46'>‡‡‡</a> <span class="Versetto" id="EP3_15">15&#160;</span>ex quo omnis paternitas in cælis et in terra nominatur,<a href='#FN47'>§§§</a> <span class="Versetto" id="EP3_16">16&#160;</span>ut det vobis secundum divitias gloriæ suæ, virtute corroborari per Spiritum ejus in interiorem hominem, <span class="Versetto" id="EP3_17">17&#160;</span>Christum habitare per fidem in cordibus vestris: in caritate radicati, et fundati,<a href='#FN48'>*</a> <span class="Versetto" id="EP3_18">18&#160;</span>ut possitis comprehendere cum omnibus sanctis, quæ sit latitudo, et longitudo, et sublimitas, et profundum:<a href='#FN49'>†</a> <span class="Versetto" id="EP3_19">19&#160;</span>scire etiam supereminentem scientiæ caritatem Christi, ut impleamini in omnem plenitudinem Dei.<a href='#FN50'>‡</a> <span class="Versetto" id="EP3_20">20&#160;</span>Ei autem, qui potens est omnia facere superabundanter quam petimus aut intelligimus, secundum virtutem, quæ operatur in nobis:<a href='#FN51'>§</a> <span class="Versetto" id="EP3_21">21&#160;</span>ipsi gloria in Ecclesia, et in Christo Jesu, in omnes generationes sæculi sæculorum. Amen.</p>

  <p class='pT4' id='EP4_0'>4</p>

  <p class='Normale'><span class="Versetto" id="EP4_1">1&#160;</span>Obsecro itaque vos ego vinctus in Domino, ut digne ambuletis vocatione, qua vocati estis,<a href='#FN52'>*</a> <span class="Versetto" id="EP4_2">2&#160;</span>cum omni humilitate, et mansuetudine, cum patientia, supportantes invicem in caritate,<a href='#FN53'>†</a> <span class="Versetto" id="EP4_3">3&#160;</span>solliciti servare unitatem Spiritus in vinculo pacis.<a href='#FN54'>‡</a> <span class="Versetto" id="EP4_4">4&#160;</span>Unum corpus, et unus Spiritus, sicut vocati estis in una spe vocationis vestræ. <span class="Versetto" id="EP4_5">5&#160;</span>Unus Dominus, una fides, unum baptisma.<a href='#FN55'>§</a> <span class="Versetto" id="EP4_6">6&#160;</span>Unus Deus et Pater omnium, qui est super omnes, et per omnia, et in omnibus nobis. <span class="Versetto" id="EP4_7">7&#160;</span>Unicuique autem nostrum data est gratia secundum mensuram donationis Christi. <span class="Versetto" id="EP4_8">8&#160;</span>Propter quod dicit: Ascendens in altum, captivam duxit captivitatem: dedit dona hominibus.<a href='#FN56'>**</a> <span class="Versetto" id="EP4_9">9&#160;</span>Quod autem ascendit, quid est, nisi quia et descendit primum in inferiores partes terræ? <span class="Versetto" id="EP4_10">10&#160;</span>Qui descendit, ipse est et qui ascendit super omnes cælos, ut impleret omnia. <span class="Versetto" id="EP4_11">11&#160;</span>Et ipse dedit quosdam quidem apostolos, quosdam autem prophetas, alios vero evangelistas, alios autem pastores et doctores,<a href='#FN57'>††</a> <span class="Versetto" id="EP4_12">12&#160;</span>ad consummationem sanctorum in opus ministerii, in ædificationem corporis Christi:<a href='#FN58'>‡‡</a> <span class="Versetto" id="EP4_13">13&#160;</span>donec occurramus omnes in unitatem fidei, et agnitionis Filii Dei, in virum perfectum, in mensuram ætatis plenitudinis Christi:<a href='#FN59'>§§</a> <span class="Versetto" id="EP4_14">14&#160;</span>ut jam non simus parvuli fluctuantes, et circumferamur omni vento doctrinæ in nequitia hominum, in astutia ad circumventionem erroris. <span class="Versetto" id="EP4_15">15&#160;</span>Veritatem autem facientes in caritate, crescamus in illo per omnia, qui est caput Christus:<a href='#FN60'>***</a> <span class="Versetto" id="EP4_16">16&#160;</span>ex quo totum corpus compactum et connexum per omnem juncturam subministrationis, secundum operationem in mensuram uniuscujusque membri, augmentum corporis facit in ædificationem sui in caritate. <span class="Versetto" id="EP4_17">17&#160;</span>Hoc igitur dico, et testificor in Domino, ut jam non ambuletis, sicut et gentes ambulant in vanitate sensus sui,<a href='#FN61'>†††</a> <span class="Versetto" id="EP4_18">18&#160;</span>tenebris obscuratum habentes intellectum, alienati a vita Dei per ignorantiam, quæ est in illis, propter cæcitatem cordis ipsorum,<a href='#FN62'>‡‡‡</a> <span class="Versetto" id="EP4_19">19&#160;</span>qui desperantes, semetipsos tradiderunt impudicitiæ, in operationem immunditiæ omnis in avaritiam.<a href='#FN63'>§§§</a> <span class="Versetto" id="EP4_20">20&#160;</span>Vos autem non ita didicistis Christum, <span class="Versetto" id="EP4_21">21&#160;</span>si tamen illum audistis, et in ipso edocti estis, sicut est veritas in Jesu,<a href='#FN64'>*</a> <span class="Versetto" id="EP4_22">22&#160;</span>deponere vos secundum pristinam conversationem veterem hominem, qui corrumpitur secundum desideria erroris.<a href='#FN65'>†</a> <span class="Versetto" id="EP4_23">23&#160;</span>Renovamini autem spiritu mentis vestræ,<a href='#FN66'>‡</a> <span class="Versetto" id="EP4_24">24&#160;</span>et induite novum hominem, qui secundum Deum creatus est in justitia, et sanctitate veritatis.<a href='#FN67'>§</a> <span class="Versetto" id="EP4_25">25&#160;</span>Propter quod deponentes mendacium, loquimini veritatem unusquisque cum proximo suo: quoniam sumus invicem membra.<a href='#FN68'>**</a> <span class="Versetto" id="EP4_26">26&#160;</span>Irascimini, et nolite peccare: sol non occidat super iracundiam vestram.<a href='#FN69'>††</a> <span class="Versetto" id="EP4_27">27&#160;</span>Nolite locum dare diabolo:<a href='#FN70'>‡‡</a> <span class="Versetto" id="EP4_28">28&#160;</span>qui furabatur, jam non furetur: magis autem laboret, operando manibus suis, quod bonum est, ut habeat unde tribuat necessitatem patienti. <span class="Versetto" id="EP4_29">29&#160;</span>Omnis sermo malus ex ore vestro non procedat: sed si quis bonus ad ædificationem fidei ut det gratiam audientibus.<a href='#FN71'>§§</a> <span class="Versetto" id="EP4_30">30&#160;</span>Et nolite contristare Spiritum Sanctum Dei: in quo signati estis in diem redemptionis.<a href='#FN72'>***</a> <span class="Versetto" id="EP4_31">31&#160;</span>Omnis amaritudo, et ira, et indignatio, et clamor, et blasphemia tollatur a vobis cum omni malitia.<a href='#FN73'>†††</a> <span class="Versetto" id="EP4_32">32&#160;</span>Estote autem invicem benigni, misericordes, donantes invicem sicut et Deus in Christo donavit vobis.</p>

  <p class='pT4' id='EP5_0'>5</p>

  <p class='Normale'><span class="Versetto" id="EP5_1">1&#160;</span>Estote ergo imitatores Dei, sicut filii carissimi, <span class="Versetto" id="EP5_2">2&#160;</span>et ambulate in dilectione, sicut et Christus dilexit nos, et tradidit semetipsum pro nobis, oblationem et hostiam Deo in odorem suavitatis.<a href='#FN74'>*</a> <span class="Versetto" id="EP5_3">3&#160;</span>Fornicatio autem, et omnis immunditia, aut avaritia, nec nominetur in vobis, sicut decet sanctos: <span class="Versetto" id="EP5_4">4&#160;</span>aut turpitudo, aut stultiloquium, aut scurrilitas, quæ ad rem non pertinet: sed magis gratiarum actio. <span class="Versetto" id="EP5_5">5&#160;</span>Hoc enim scitote intelligentes: quod omnis fornicator, aut immundus, aut avarus, quod est idolorum servitus, non habet hæreditatem in regno Christi et Dei.<a href='#FN75'>†</a> <span class="Versetto" id="EP5_6">6&#160;</span>Nemo vos seducat inanibus verbis: propter hæc enim venit ira Dei in filios diffidentiæ.<a href='#FN76'>‡</a> <span class="Versetto" id="EP5_7">7&#160;</span>Nolite ergo effici participes eorum. <span class="Versetto" id="EP5_8">8&#160;</span>Eratis enim aliquando tenebræ: nunc autem lux in Domino. Ut filii lucis ambulate: <span class="Versetto" id="EP5_9">9&#160;</span>fructus enim lucis est in omni bonitate, et justitia, et veritate:<a href='#FN77'>§</a> <span class="Versetto" id="EP5_10">10&#160;</span>probantes quid sit beneplacitum Deo: <span class="Versetto" id="EP5_11">11&#160;</span>et nolite communicare operibus infructuosis tenebrarum, magis autem redarguite.<a href='#FN78'>**</a> <span class="Versetto" id="EP5_12">12&#160;</span>Quæ enim in occulto fiunt ab ipsis, turpe est et dicere. <span class="Versetto" id="EP5_13">13&#160;</span>Omnia autem, quæ arguuntur, a lumine manifestantur: omne enim, quod manifestatur, lumen est.<a href='#FN79'>††</a> <span class="Versetto" id="EP5_14">14&#160;</span>Propter quod dicit: Surge qui dormis, et exsurge a mortuis, et illuminabit te Christus.<a href='#FN80'>‡‡</a> <span class="Versetto" id="EP5_15">15&#160;</span>Videte itaque, fratres, quomodo caute ambuletis: non quasi insipientes, <span class="Versetto" id="EP5_16">16&#160;</span>sed ut sapientes: redimentes tempus, quoniam dies mali sunt.<a href='#FN81'>§§</a> <span class="Versetto" id="EP5_17">17&#160;</span>Propterea nolite fieri imprudentes, sed intelligentes quæ sit voluntas Dei. <span class="Versetto" id="EP5_18">18&#160;</span>Et nolite inebriari vino, in quo est luxuria, sed implemini Spiritu Sancto, <span class="Versetto" id="EP5_19">19&#160;</span>loquentes vobismetipsis in psalmis, et hymnis, et canticis spiritualibus, cantantes et psallentes in cordibus vestris Domino, <span class="Versetto" id="EP5_20">20&#160;</span>gratias agentes semper pro omnibus in nomine Domini nostri Jesu Christi Deo et Patri, <span class="Versetto" id="EP5_21">21&#160;</span>subjecti invicem in timore Christi.<a href='#FN82'>***</a> <span class="Versetto" id="EP5_22">22&#160;</span>Mulieres viris suis subditæ sint, sicut Domino:<a href='#FN83'>†††</a> <span class="Versetto" id="EP5_23">23&#160;</span>quoniam vir caput est mulieris, sicut Christus caput est Ecclesiæ: ipse, salvator corporis ejus. <span class="Versetto" id="EP5_24">24&#160;</span>Sed sicut Ecclesia subjecta est Christo, ita et mulieres viris suis in omnibus. <span class="Versetto" id="EP5_25">25&#160;</span>Viri, diligite uxores vestras, sicut et Christus dilexit Ecclesiam, et seipsum tradidit pro ea, <span class="Versetto" id="EP5_26">26&#160;</span>ut illam sanctificaret, mundans lavacro aquæ in verbo vitæ, <span class="Versetto" id="EP5_27">27&#160;</span>ut exhiberet ipse sibi gloriosam Ecclesiam, non habentem maculam, aut rugam, aut aliquid hujusmodi, sed ut sit sancta et immaculata.<a href='#FN84'>‡‡‡</a> <span class="Versetto" id="EP5_28">28&#160;</span>Ita et viri debent diligere uxores suas ut corpora sua. Qui suam uxorem diligit, seipsum diligit. <span class="Versetto" id="EP5_29">29&#160;</span>Nemo enim umquam carnem suam odio habuit: sed nutrit et fovet eam, sicut et Christus Ecclesiam:<a href='#FN85'>§§§</a> <span class="Versetto" id="EP5_30">30&#160;</span>quia membra sumus corporis ejus, de carne ejus et de ossibus ejus. <span class="Versetto" id="EP5_31">31&#160;</span>Propter hoc relinquet homo patrem et matrem suam, et adhærebit uxori suæ, et erunt duo in carne una. <span class="Versetto" id="EP5_32">32&#160;</span>Sacramentum hoc magnum est, ego autem dico in Christo et in Ecclesia.<a href='#FN86'>*</a> <span class="Versetto" id="EP5_33">33&#160;</span>Verumtamen et vos singuli, unusquisque uxorem suam sicut seipsum diligat: uxor autem timeat virum suum.</p>

  <p class='pT4' id='EP6_0'>6</p>

  <p class='Normale'><span class="Versetto" id="EP6_1">1&#160;</span>Filii, obedite parentibus vestris in Domino: hoc enim justum est. <span class="Versetto" id="EP6_2">2&#160;</span>Honora patrem tuum, et matrem tuam, quod est mandatum primum in promissione:<a href='#FN87'>*</a> <span class="Versetto" id="EP6_3">3&#160;</span>ut bene sit tibi, et sis longævus super terram. <span class="Versetto" id="EP6_4">4&#160;</span>Et vos patres, nolite ad iracundiam provocare filios vestros: sed educate illos in disciplina et correptione Domini. <span class="Versetto" id="EP6_5">5&#160;</span>Servi, obedite dominis carnalibus cum timore et tremore, in simplicitate cordis vestri, sicut Christo:<a href='#FN88'>†</a> <span class="Versetto" id="EP6_6">6&#160;</span>non ad oculum servientes, quasi hominibus placentes, sed ut servi Christi, facientes voluntatem Dei ex animo, <span class="Versetto" id="EP6_7">7&#160;</span>cum bona voluntate servientes, sicut Domino, et non hominibus: <span class="Versetto" id="EP6_8">8&#160;</span>scientes quoniam unusquisque quodcumque fecerit bonum, hoc recipiet a Domino, sive servus, sive liber. <span class="Versetto" id="EP6_9">9&#160;</span>Et vos domini, eadem facite illis, remittentes minas: scientes quia et illorum et vester Dominus est in cælis: et personarum acceptio non est apud eum. <span class="Versetto" id="EP6_10">10&#160;</span>De cetero, fratres, confortamini in Domino, et in potentia virtutis ejus.<a href='#FN89'>‡</a> <span class="Versetto" id="EP6_11">11&#160;</span>Induite vos armaturam Dei, ut possitis stare adversus insidias diaboli: <span class="Versetto" id="EP6_12">12&#160;</span>quoniam non est nobis colluctatio adversus carnem et sanguinem, sed adversus principes, et potestates, adversus mundi rectores tenebrarum harum, contra spiritualia nequitiæ, in cælestibus.<a href='#FN90'>§</a> <span class="Versetto" id="EP6_13">13&#160;</span>Propterea accipite armaturam Dei, ut possitis resistere in die malo, et in omnibus perfecti stare. <span class="Versetto" id="EP6_14">14&#160;</span>State ergo succincti lumbos vestros in veritate, et induti loricam justitiæ,<a href='#FN91'>**</a> <span class="Versetto" id="EP6_15">15&#160;</span>et calceati pedes in præparatione Evangelii pacis,<a href='#FN92'>††</a> <span class="Versetto" id="EP6_16">16&#160;</span>in omnibus sumentes scutum fidei, in quo possitis omnia tela nequissimi ignea extinguere:<a href='#FN93'>‡‡</a> <span class="Versetto" id="EP6_17">17&#160;</span>et galeam salutis assumite, et gladium spiritus (quod est verbum Dei),<a href='#FN94'>§§</a> <span class="Versetto" id="EP6_18">18&#160;</span>per omnem orationem et obsecrationem orantes omni tempore in spiritu: et in ipso vigilantes in omni instantia et obsecratione pro omnibus sanctis:<a href='#FN95'>***</a> <span class="Versetto" id="EP6_19">19&#160;</span>et pro me, ut detur mihi sermo in apertione oris mei cum fiducia, notum facere mysterium Evangelii:<a href='#FN96'>†††</a> <span class="Versetto" id="EP6_20">20&#160;</span>pro quo legatione fungor in catena, ita ut in ipso audeam, prout oportet me loqui. <span class="Versetto" id="EP6_21">21&#160;</span>Ut autem et vos sciatis quæ circa me sunt, quid agam, omnia vobis nota faciet Tychicus, carissimus frater, et fidelis minister in Domino: <span class="Versetto" id="EP6_22">22&#160;</span>quem misi ad vos in hoc ipsum, ut cognoscatis quæ circa nos sunt, et consoletur corda vestra. <span class="Versetto" id="EP6_23">23&#160;</span>Pax fratribus, et caritas cum fide a Deo Patre et Domino Jesu Christo.<a href='#FN97'>‡‡‡</a> <span class="Versetto" id="EP6_24">24&#160;</span>Gratia cum omnibus qui diligunt Dominum nostrum Jesum Christum in incorruptione. Amen.</p>

  <p class="footnote"></p>

  <hr/>

  <aside id="FN1">
    <p class="f"><a class="notebackref" href="#EP1_1"><span class="notemark">*</span> 1:1</a> <span class="fk">Argumentum</span><span class="ft"> Ephesii sunt Asiani. Hi, accepto verbo veritatis, perstiterunt in fide: hos collaudat Apostolus, scribens eis ab urbe Roma de carcere per Tychicum diaconem. </span><span class="fk">Paulus Apostolus. </span><span class="ft"> More suo salutationem præmittit. Deinde gratias agit Deo, exponens prius beneficia humano generi præstita, post ipsis apostolis specialiter indulta; deinde et Ephesiis ipsis, ostendens a quo et ad quid vocati sint. Deinde Christi dignitatem et prælationem ostendit; postea ad patientiam et charitatem eos invitat, unitatem fidei et Ecclesiæ commendans, et dona gratiæ enumerans. Tandem ad certamen exhortans contra principes tenebrarum, militiæ Christianiæ armaturam describit. </span><span class="fk">Sanctis omnibus. </span><span class="ft"> Perfectis, et non solum eis, etc. </span><span class="fk">Fidelibus. </span><span class="ft"> Qui si non sancti, vel in fide sani. </span><span class="fk">Sanctis, </span><span class="ft"> exercitio virtutum. </span><span class="fk">Et fidelibus, </span><span class="ft"> fide recta quæ in Christo Jesu. Recte illa duo posuit, tunc enim prodest ac creditur bona vita, si fides est in Christo Jesu. Tunc vere sancti sunt si fideles sunt in Christo. Vel: distingue inter sanctos et fideles, ut sanctos intelligas majores et perfectiores, fideles minus perfectos.</span></p>
  </aside>

  <aside id="FN2">
    <p class="f"><a class="notebackref" href="#EP1_3"><span class="notemark">†</span> 1:3</a> <span class="fk">Benedictus. </span><span class="ft"> Præmissa salutatione, incipit ab actione gratiarum, innuens omnia esse ex Deo. </span><span class="fk">Benedixit. </span><span class="ft"> Unum quidem benedictionis verbum, sed per congruentia personæ varie debet intelligi. Benedicitur ab homine Deus, cum laudibus dignis extollitur. Homo autem a Deo, cum Deus ei gratiæ suæ dona impartitur, non meritis illius, sed misericordia sua.</span></p>
  </aside>

  <aside id="FN3">
    <p class="f"><a class="notebackref" href="#EP1_4"><span class="notemark">‡</span> 1:4</a> <span class="fk">Sicut elegit, </span><span class="ft"> etc. Ne quis ergo putet animas cum Deo æternas, et tunc aliquid meruisse juxta errorem illorum, qui ante hæc visibilia dicunt quasdam fuisse animas sanctas, et ideo tunc fuisse electas.</span></p>
  </aside>

  <aside id="FN4">
    <p class="f"><a class="notebackref" href="#EP1_5"><span class="notemark">§</span> 1:5</a> <span class="fk">Qui prædestinavit. </span><span class="ft"> Posita prædestinatione, quæ pertinet ad justitiam et sanctitatem vitæ præsentis, ponitur hic alia pertinens ad vitam æternam, cujus effectum supra notavit.</span></p>
  </aside>

  <aside id="FN5">
    <p class="f"><a class="notebackref" href="#EP1_6"><span class="notemark">**</span> 1:6</a> <span class="fk">In laudem gloriæ gratiæ suæ, </span><span class="ft"> etc. Quasi dicat: Gloria gratiarum est æterna adoptio. </span><span class="fk">In qua gratificavit. </span><span class="ft"> Effectus primæ præordinationis ad justitiam. </span><span class="fk">In dilecto Filio. </span><span class="ft"> Diligens Deus Pater unigenitum suum, illis quos diligit, et quibus vult, Filius divina largitur.</span></p>
  </aside>

  <aside id="FN6">
    <p class="f"><a class="notebackref" href="#EP1_7"><span class="notemark">††</span> 1:7</a> <span class="fk">In quo habemus, </span><span class="ft"> etc. Duplicem gratiam ostendit, quia et redemit, et peccata nostra non imputavit.</span></p>
  </aside>

  <aside id="FN7">
    <p class="f"><a class="notebackref" href="#EP1_8"><span class="notemark">‡‡</span> 1:8</a> <span class="fk">Quæ superabundavit. </span><span class="ft"> Hactenus de his quæ toti humano generi: modo de his quæ singulariter apostolis dedit, loquitur.</span></p>
  </aside>

  <aside id="FN8">
    <p class="f"><a class="notebackref" href="#EP1_10"><span class="notemark">§§</span> 1:10</a> <span class="fk">In dispensatione. </span><span class="ft"> Id est in plenitudine temporis dispensati a Deo, id est in hoc tempore gratiæ, quo implere quæ cæteris temporibus promissa vel præfigurata sunt, divina providentia rationabiliter dispensavit. Si enim penitus ignari essent homines non prædocti, non reciperent Christum, et nisi prius de naturali et doctrinali essent lege convicti superbi, parvi penderent Christi adventum. </span><span class="fk">Instaurare. </span><span class="ft"> AUG. Instaurantur autem quæ in cœlis sunt, etc., usque ad a corruptionis vetustate renovantur. </span><span class="fk">Omnia, quæ in cœlis. </span><span class="ft"> Id est, angelos; vel: </span><span class="fk">instaurare, </span><span class="ft"> id est, supplere. </span><span class="fk">Quæ in terra. </span><span class="ft"> Id est homines, qui peccato depravati erant. </span><span class="fk">In ipso. </span><span class="ft"> Id est per Christum.</span></p>
  </aside>

  <aside id="FN9">
    <p class="f"><a class="notebackref" href="#EP1_11"><span class="notemark">***</span> 1:11</a> <span class="fk">In quo et nos. </span><span class="ft"> Ne apostoli, in quibus superabundat gratia, viderentur meruisse melius aliis, ostendit eos ita gratis vocatos, non meritis, sicut fuerunt et alii. </span><span class="fk">Sorte. </span><span class="ft"> Sors dicitur gratia, quia non est hominis electio, sed voluntatis Dei. Unde tunica Domini desuper texta, quæ charitatem significat, sorte provenit. </span><span class="fk">Omnia operatur. </span><span class="ft"> Etiam velle bonum, et ut credere incipiamus, ut exemplo nostro nemo glorietur in homine. Verum est enim: </span><span class="fk">Non vos </span><span class="fk">me elegistis, sed ego vos, </span><span class="ft"> etc. Laus autem gloriæ Dei est cum multi acquiruntur ad fidem, sicut gloria medici cum multos curat.</span></p>
  </aside>

  <aside id="FN10">
    <p class="f"><a class="notebackref" href="#EP1_13"><span class="notemark">†††</span> 1:13</a> <span class="fk">In quo vos. </span><span class="ft"> Modo venit ad ea quæ dedit Ephesiis. </span><span class="fk">Cum audissetis. Cum</span><span class="ft"> causam notat hic, et tempus.</span></p>
  </aside>

  <aside id="FN11">
    <p class="f"><a class="notebackref" href="#EP1_15"><span class="notemark">‡‡‡</span> 1:15</a> <span class="fk">Propterea. </span><span class="ft"> Enumeratis beneficiis humano generi, vel apostolis vel Ephesiis collatis, quid de eorum beneficiis sentiat Apostolus subdit, scilicet quod gratias agit, et rogat superaddi, ne illi superbiant, sed ultra tendant.</span></p>
  </aside>

  <aside id="FN12">
    <p class="f"><a class="notebackref" href="#EP1_17"><span class="notemark">§§§</span> 1:17</a> <span class="fk">Ut Deus, </span><span class="ft"> etc. Quasi diceret: Ad impetrandum non obtendo merita, sed quod Deus et Pater Christi, etc.</span></p>
  </aside>

  <aside id="FN13">
    <p class="f"><a class="notebackref" href="#EP1_18"><span class="notemark">*</span> 1:18</a> <span class="fk">Oculos cordis. </span><span class="ft"> In imagine ergo sua cognosce auctorem ejus, qui corporali sensu non attingitur. Ne ergo putetis corporeo sensu Deum attingi, sed oculis mentis, ipsum audite. In corpore, ubi diversa membra sunt, alibi audis, alibi vides. In corde autem tuo, ubi diversa membra non inveniuntur, ibi audis ubi vides. Ad hoc autem illuminet oculos. </span><span class="fk">Ut sciatis, </span><span class="ft"> etc. Hoc dicit ut propensiores sint: quia cum plene scierint qui fructus est credentium, propensiores fient circa excolendam religionem. Vel ita: ut spes proprie accipiatur. Et sensus est: Ut sciatis quæ sit, scilicet voluntas ejus, id est quantum valet spes vitæ æternæ ad quam vocat. Et sciatis quæ sit adimpletio ejus spei. Quod ita ait: </span><span class="fk">Et quæ divitiæ. </span><span class="ft"> Hic quid nomine spei intellexerit aperit: spem enim accipit rem speratam.</span></p>
  </aside>

  <aside id="FN14">
    <p class="f"><a class="notebackref" href="#EP1_19"><span class="notemark">†</span> 1:19</a> <span class="fk">Quæ sit supereminens. </span><span class="ft"> Quoddam incrementum gloriæ habebunt summi doctores, ultra illud quod communiter omnes habebunt. Habebunt enim omnes eumdem denarium. </span><span class="fk">Sed differt stella a stella in claritate</span><span class="ft"> I Cor. 15.. </span><span class="fk">Et erunt diversæ mansiones in domo Patris</span><span class="ft"> Joan. 14..</span></p>
  </aside>

  <aside id="FN15">
    <p class="f"><a class="notebackref" href="#EP1_20"><span class="notemark">‡</span> 1:20</a> <span class="fk">Suscitans illum, </span><span class="ft"> etc. Exemplum autem gloriæ sanctorum consistit in resurrectione Salvatoris, ut in ea cognoscant fideles quod eis promissum est. </span><span class="fk">Ad dexteram suam. </span><span class="ft"> Dextera est beatitudo æterna, quæ sanctis datur: sinistra est miseria, quæ impiis. Nulla enim forma corporis Deus finitur et concluditur.</span></p>
  </aside>

  <aside id="FN16">
    <p class="f"><a class="notebackref" href="#EP1_21"><span class="notemark">§</span> 1:21</a> <span class="fk">Supra omnem, </span><span class="ft"> etc. Hoc dicit propter incarnationem Filii Dei, ut etiam homo factus super omnes cœlos esse dicatur, et super omnem creaturam, habens nomen ejus per naturam, non per adoptionem.</span></p>
  </aside>

  <aside id="FN17">
    <p class="f"><a class="notebackref" href="#EP1_22"><span class="notemark">**</span> 1:22</a> <span class="fk">Sub pedibus ejus, </span><span class="ft"> etc. Per pedes plena subjectio notatur, et omnia merito sunt ei subjecta, quia per eum facta; vel, pedes significant humanitatem, quia sicut pes est inferior pars corporis, ita in Christo inferior natura est humanitas quam etiam angeli adorant. </span><span class="fk">Et ipsum, </span><span class="ft"> etc. Postquam commemoravit dignitatem Christi, ad nos redit, ostendens ejus dignitatem ad nos pertinere; quasi dicat: Ita exaltavit Deus Christum, ut hæc exaltatio ejus ad nos pertineat: quia ipse est caput, et nos corpus, ut ei participemus. </span><span class="fk">Caput. </span><span class="ft"> Secundum deitatem: quia omnes ab ipse facti, et etiam secundum humanitatem, qua ei conjungitur Ecclesia, natura et gratia. </span><span class="fk">Nam de plenitudine ejus omnes accepimus</span><span class="ft"> Joan. 10..</span></p>
  </aside>

  <aside id="FN18">
    <p class="f"><a class="notebackref" href="#EP1_23"><span class="notemark">††</span> 1:23</a> <span class="fk">Plenitudo ejus. </span><span class="ft"> Quia adimpletur per eos, tamen ens omnia in omnibus hic et in futuro. Item. Cum ingressi ad confessionem flectunt genu Christo, adimpletur, quia recedentes videntur evacuare eum. </span><span class="fk">Omnia in omnibus. </span><span class="ft"> Quia membra nihil ei conferunt, sed ipse omnia membris: quia ejus virtute sunt quod sunt.</span></p>
  </aside>

  <aside id="FN19">
    <p class="f"><a class="notebackref" href="#EP2_1"><span class="notemark">*</span> 2:1</a> <span class="fk">Et vos, cum essetis, </span><span class="ft"> etc. Commemorat priora, ut in bonis humilientur, et certum sit quod si inimicis hæc data sunt, magis amicis dabuntur, quæ apostolus optat; quasi dicat: Caput est omnis Ecclesiæ et vestrum, quia vos convivificavit: cum, id est, quamvis essetis mortui. Vel nos qui credidimus, habemus spem hæreditatis, et vos, scilicet credidistis. Deus autem convivificavit, vel Jesum suscitavit, etc.</span></p>
  </aside>

  <aside id="FN20">
    <p class="f"><a class="notebackref" href="#EP2_2"><span class="notemark">†</span> 2:2</a> <span class="fk">Principem. </span><span class="ft"> Scilicet Beelzebub, qui est princeps malignorum spirituum, vel, intransitive principem spirituum. Principem erroris dicit spiritum æris, in quo dominatur. </span><span class="fk">Æris. </span><span class="ft"> Caliginosus ær infernus est dæmonum. </span><span class="fk">Spiritus. </span><span class="ft"> Id est, spirituum: ponitur enim genitivus singularis pro plurali. </span><span class="fk">Operatur in filios diffidentiæ. </span><span class="ft"> Quid? nisi opera sua mala: et in primis maxime, quia ipsam diffidentiam et infidelitatem qua sint inimici fidei, per quem scit eos posse mundari?</span></p>
  </aside>

  <aside id="FN21">
    <p class="f"><a class="notebackref" href="#EP2_3"><span class="notemark">‡</span> 2:3</a> <span class="fk">Et eramus natura, </span><span class="ft"> etc. Quasi: Cum hæc prædicta fuerunt in nobis, non desperet gentilis quin par Judæis fiat. </span><span class="fk">Filii iræ. </span><span class="ft"> Cum ira Dei nascuntur mortales, quia, peccante Adam, vitium pro natura inolevit. Tenebatur enim justa damnatione genus humanum, et erant omnes natura filii iræ.</span></p>
  </aside>

  <aside id="FN22">
    <p class="f"><a class="notebackref" href="#EP2_5"><span class="notemark">§</span> 2:5</a> <span class="fk">Convivificavit nos. </span><span class="ft"> Vel nos Judæos similiter et vos gentiles, et hoc est: cujus gratia vos gentes estis salvatæ. Et utrosque conresuscitavit.</span></p>
  </aside>

  <aside id="FN23">
    <p class="f"><a class="notebackref" href="#EP2_6"><span class="notemark">**</span> 2:6</a> <span class="fk">Consedere fecit, </span><span class="ft"> etc. Non inaniter, sed fideliter jam computat factum quod futurum esse non dubitat. Certe enim in cœlestibus Christus jam sedet, nondum autem nos; sed spe certa tenemus.</span></p>
  </aside>

  <aside id="FN24">
    <p class="f"><a class="notebackref" href="#EP2_7"><span class="notemark">††</span> 2:7</a> <span class="fk">Supervenientibus abundantes, </span><span class="ft"> etc. In futuro enim sæculo, apparebit donum Dei, in remuneratione credentium; quod oculus non vidit, nec auris audivit. Et hæc sunt abundantes divitiæ, ut tantum detur quantum mens investigare non potest.</span></p>
  </aside>

  <aside id="FN25">
    <p class="f"><a class="notebackref" href="#EP2_8"><span class="notemark">‡‡</span> 2:8</a> <span class="fk">Et hoc non ex vobis, </span><span class="ft"> etc. Ne forte dicas: Promerui, ideo accepi. Non putes te promerendo accepisse. Gratia præcessit meritum tuum: non gratia ex merito, sed meritum ex gratia. Nam si gratia ex merito, emisti, non gratis accepisti. Omnia merita præcedit gratia, ut dona Dei consequantur merita mea.</span></p>
  </aside>

  <aside id="FN26">
    <p class="f"><a class="notebackref" href="#EP2_9"><span class="notemark">§§</span> 2:9</a> <span class="fk">Ne quis glorietur. </span><span class="ft"> Non hoc ideo dicit, quia opera bona pia cogitatione facta frustrentur, cum Deus reddat cuique secundum opera ejus, sitque gloria Dei operanti bonum, sed quia opera ex gratia, non ex operibus gratia. Bonum igitur est homini, ut de viribus arbitrii sui non præsumat; quia ille qui putavit sine ejus adjutorio se posse custodire quod dedit, profectus in longinqua, et vivens prodige cuncta consumpsit: et miseria attritus, et in se reversus dixit: </span><span class="fk">Surgam, et ibo ad patrem meum</span><span class="ft"> Luc. 15.. Quam cogitationem bonam non haberet, nisi et ipsam illi in occulto Pater misericordissimus inspirasset.</span></p>
  </aside>

  <aside id="FN27">
    <p class="f"><a class="notebackref" href="#EP2_10"><span class="notemark">***</span> 2:10</a> <span class="fk">Ipsius enim, </span><span class="ft"> etc. Nemo debet gloriari, quia nos creati in fide et in operibus sumus factura, id est opus ejus, vel sumus creati per facturam, id est operationem ejus: et ita nec de operibus per fidem gloriandum est, cum fides et omnia ex gratia sint.</span></p>
  </aside>

  <aside id="FN28">
    <p class="f"><a class="notebackref" href="#EP2_11"><span class="notemark">†††</span> 2:11</a> <span class="fk">Propter quod. </span><span class="ft"> Ut sciatis omnia esse a gratia Dei. Contulerat Judæos et gentes, quod utrique sub peccato fuissent, nunc ostendit gentes fuisse indigniores et improperia Judæorum perpessas, ut modo æquales Judæis, magis sint obnoxii gratiæ Dei. </span><span class="fk">Aliquando vos. </span><span class="ft"> In quibusdam codicibus reperitur scriptum esse: </span><span class="fk">qui, </span><span class="ft"> ibi: </span><span class="fk">vos qui gentes eratis, </span><span class="ft"> et secundum hoc suspensive legitur usque ibi: </span><span class="fk">Nunc autem in Christo, </span><span class="ft"> etc.; eodem tamen manente sensu.</span></p>
  </aside>

  <aside id="FN29">
    <p class="f"><a class="notebackref" href="#EP2_12"><span class="notemark">‡‡‡</span> 2:12</a> <span class="fk">Hospites. </span><span class="ft"> Hospes quasi ostii pes, eo quod cum suscipiebatur in domum, ponebat dominus domus, et qui suscipiebatur, pedem super ostium, et datis dextris jurabat quod pacificus esset ingressus.</span></p>
  </aside>

  <aside id="FN30">
    <p class="f"><a class="notebackref" href="#EP2_14"><span class="notemark">§§§</span> 2:14</a> <span class="fk">Qui fecit utraque unum. </span><span class="ft"> Ipse enim est lapis angularis, in quo duo populi tanquam parietes de diverso angulo venientes sibimet, quasi in pacis osculo copulantur. </span><span class="fk">Parietem. </span><span class="ft"> Id est, obstaculum hinc ex lege, inde ex idololatria.</span></p>
  </aside>

  <aside id="FN31">
    <p class="f"><a class="notebackref" href="#EP2_15"><span class="notemark">*</span> 2:15</a> <span class="fk">Faciens pacem, </span><span class="ft"> etc. Facit pacem inter ipsos, ut ambos conciliet Deo Patri. </span><span class="fk">In semetipso. </span><span class="ft"> Non aliter quam per crucem, id est mortem, interfecit inimicitiam quæ inter Deum et homines, id est peccata dimisit. Omnibus enim profecit mors Salvatoris.</span></p>
  </aside>

  <aside id="FN32">
    <p class="f"><a class="notebackref" href="#EP2_17"><span class="notemark">†</span> 2:17</a> <span class="fk">Longe fuistis, </span><span class="ft"> etc. Si affectu amas Deum, prope es: si odisti, longe es. Non enim regionibus longe est quisquam a Deo, sed affectibus.</span></p>
  </aside>

  <aside id="FN33">
    <p class="f"><a class="notebackref" href="#EP2_19"><span class="notemark">‡</span> 2:19</a> <span class="fk">Non estis hospites. </span><span class="ft"> Id est indigniores in fide, sicut olim recepti in lege. </span><span class="fk">Et advenæ. </span><span class="ft"> Id est extranei a Deo. </span><span class="fk">Sed estis cives. </span><span class="ft"> Id est, ejusdem juris et dignitatis in domo Dei. </span><span class="fk">Sanctorum. </span><span class="ft"> Non carnalis Isræl. </span><span class="fk">Et domestici. </span><span class="ft"> Id est familiares. </span><span class="fk">Dei. </span><span class="ft"> Quibus arcana revelat.</span></p>
  </aside>

  <aside id="FN34">
    <p class="f"><a class="notebackref" href="#EP2_20"><span class="notemark">§</span> 2:20</a> <span class="fk">Ipso summo angulari, </span><span class="ft"> etc. AUG., in Psal. 86. Ne Apostoli vel prophetæ (in quibus fundata est civitas) se tenerent, in se secutus ait: </span><span class="fk">Ipso summo angulari lapide Christo Jesu; </span><span class="ft"> etenim in Christo totum innititur ædificium velut in primo fundamento: quod fundamentum in summo est, non in imo, ut in corporali fabrica.</span></p>
  </aside>

  <aside id="FN35">
    <p class="f"><a class="notebackref" href="#EP2_21"><span class="notemark">**</span> 2:21</a> <span class="fk">Crescit in templum sanctum in Domino. </span><span class="ft"> Nemo tam perfectus qui non possit crescere.</span></p>
  </aside>

  <aside id="FN36">
    <p class="f"><a class="notebackref" href="#EP3_1"><span class="notemark">*</span> 3:1</a> <span class="fk">Hujus rei, </span><span class="ft"> etc. Ostenso quod per Christum facta est pax et reconciliatio, hic ponit per quem ipsi sunt coædificati, quia Deus revelavit salutem ad gentes pertinere, et misit eis prædicare, et facit pati pro eis, ut magis sint Deo grati.</span></p>
  </aside>

  <aside id="FN37">
    <p class="f"><a class="notebackref" href="#EP3_2"><span class="notemark">†</span> 3:2</a> <span class="fk">Si tamen audistis. </span><span class="ft"> Id est, si intellexistis gratiam, id est apostolatum dispensatum a Deo, qui scit quare me ad hoc officium elegit? Vel apostolatum, per quem diversis diversa pensamus. Per hoc vult eos scire, quia Dei judicio a Christo missus est prædicare gentibus mysterium gratiæ Dei.</span></p>
  </aside>

  <aside id="FN38">
    <p class="f"><a class="notebackref" href="#EP3_3"><span class="notemark">‡</span> 3:3</a> <span class="fk">Sicut supra scripsi, </span><span class="ft"> etc. Scilicet, ibi </span><span class="fk">ipse est pax nostra. </span><span class="ft"> Ibi namque mysteriorum sibi revelatorum summam pro modico sermone perstrinxit, non tam totum quod noverat proferens, quam ostendens ex modico.</span></p>
  </aside>

  <aside id="FN39">
    <p class="f"><a class="notebackref" href="#EP3_5"><span class="notemark">§</span> 3:5</a> <span class="fk">Et prophetis. </span><span class="ft"> Prophetæ quidem priores præscierunt olim hoc de gentibus, quod vocandæ essent, et futuræ participes doni Dei, sed hoc latuit, quod sine lege salus eis esset per fidem Christi.</span></p>
  </aside>

  <aside id="FN40">
    <p class="f"><a class="notebackref" href="#EP3_6"><span class="notemark">**</span> 3:6</a> <span class="fk">Per Evangelium, </span><span class="ft"> etc. Per prædicationem cognitum est donum Dei, quod Deus dat gentibus juxta operationem virtutis suæ: qua suscitavit Christum, in quo omnes sunt salvi sine operibus legis.</span></p>
  </aside>

  <aside id="FN41">
    <p class="f"><a class="notebackref" href="#EP3_7"><span class="notemark">††</span> 3:7</a> <span class="fk">Minister. </span><span class="ft"> Non enim est meum sed Dei, et ita nullæ mihi gratiæ reddendæ, sed Deo.</span></p>
  </aside>

  <aside id="FN42">
    <p class="f"><a class="notebackref" href="#EP3_8"><span class="notemark">‡‡</span> 3:8</a> <span class="fk">Investigabiles. </span><span class="ft"> Per naturam scilicet, sed per gratiam et revelationem sancti Spiritus investigabiles sunt fidelibus.</span></p>
  </aside>

  <aside id="FN43">
    <p class="f"><a class="notebackref" href="#EP3_9"><span class="notemark">§§</span> 3:9</a> <span class="fk">Absconditi a sæculis. </span><span class="ft"> In mundo absconditæ sunt causæ rationabiles omnium rerum, quæ naturaliter fiunt, sicut absconditus fuit Levi in lumbis Abrahæ, quando decimatus est. In Deo autem absconditæ sunt causæ eorum quæ per gratiam fiunt, sive eorum quæ ad hoc significandum mirabiliter et non naturaliter fiunt, quæ ministrantibus angelis facta sunt. </span><span class="fk">In Deo. </span><span class="ft"> Habet enim Deus in seipso absconditas quorumdam factorum causas, quas rebus conditis non inseruit, easque implet, non illo opere providentiæ, quo naturas substituit ut sint, sed eo quo illas administrat ut voluerit, quas, ut voluit, condidit. Ibi est et gratia per quam salvi fiunt peccatores. Non enim per naturam vitio depravatam, sed per Dei gratiam homo restauratur.</span></p>
  </aside>

  <aside id="FN44">
    <p class="f"><a class="notebackref" href="#EP3_10"><span class="notemark">***</span> 3:10</a> <span class="fk">Ut innotescat. </span><span class="ft"> Datum est mihi evangelizare et illuminare. Videte quantum est hoc, quia per hoc accrevit aliquid angelis, qui multa secreta in his didicerunt. </span><span class="fk">In cœlestibus. </span><span class="ft"> Quia ibi primitus Ecclesia fuit, quo post resurrectionem et ista Ecclesia congreganda est, ut simus æquales angelis Dei.</span></p>
  </aside>

  <aside id="FN45">
    <p class="f"><a class="notebackref" href="#EP3_11"><span class="notemark">†††</span> 3:11</a> <span class="fk">Secundum præfinitionem. </span><span class="ft"> Quæ enim sapientia in sui natura simplex est, secundum ea quæ aguntur in sæculo, quæ Deus præfinivit, id est præordinavit, est multiformis, cum variatur multiformiter. Et ne videantur sibi contradicere in prædictis sententiis sacræ paginæ doctores, ita potest determinari quod dictum est: ut illis, qui majoris dignitatis sunt, et per quorum ministerium illa nuntiata sunt, cognita fuerint ex parte, ut puta familiaribus et nuntiis illis; iis autem qui minoris dignitatis sunt, incognita essent.</span></p>
  </aside>

  <aside id="FN46">
    <p class="f"><a class="notebackref" href="#EP3_14"><span class="notemark">‡‡‡</span> 3:14</a> <span class="fk">Hujus rei gratia. </span><span class="ft"> Vos peto, et Deo supplico, ut gratia cooperetur vobis. Et hoc est quod addit: </span><span class="fk">Hujus rei gratia. </span><span class="ft"> In quo ostendit eos habere propriæ voluntatis arbitrium. Sed ne illud sufficere putent, addit: </span><span class="fk">Flecto genua mea ad Patrem. </span><span class="ft"> Tantum in Græco habetur; quod autem in Latinis codicibus additum est: </span><span class="fk">Domini nostri Jesu Christi, </span><span class="ft"> bene convenit, quod orabat, ut merito ejus obtineamus cui proprie et naturaliter est pater, non autem adoptive.</span></p>
  </aside>

  <aside id="FN47">
    <p class="f"><a class="notebackref" href="#EP3_15"><span class="notemark">§§§</span> 3:15</a> <span class="fk">Paternitas, </span><span class="ft"> etc. Nec angelus, nec homo vere est pater ut Deus qui est pater omnium, creatione, et fidelium recreatione, quos adoptavit in filios. Vel </span><span class="fk">nominatur, </span><span class="ft"> id est nominabilis est. Ab illo enim qui est pater omnium, et angeli in cœlo, et homines in terra acceperunt ut patres alios vocarent. Et nota quod Christus Dei unigenitus per naturam, adoptionis beneficio patrem se esse significat dicens, </span><span class="fk">Fili, dimittuntur tibi peccata tua</span><span class="ft"> Matth. 2.. Similiter et Spiritus sanctus, per quem justi adoptantur in filios. Homo autem dicitur pater vel natura, vel auctoritate exempli, vel ratione beneficii.</span></p>
  </aside>

  <aside id="FN48">
    <p class="f"><a class="notebackref" href="#EP3_17"><span class="notemark">*</span> 3:17</a> <span class="fk">In charitate. </span><span class="ft"> Oro etiam ut </span><span class="fk">radicati, </span><span class="ft"> id est firmiter plantati, a similitudine arboris, quæ quanto plus terræ figitur, tanto plus crescit, et uberiorem fructum reddit.</span></p>
  </aside>

  <aside id="FN49">
    <p class="f"><a class="notebackref" href="#EP3_18"><span class="notemark">†</span> 3:18</a> <span class="fk">Cum omnibus sanctis. </span><span class="ft"> Hæc est communio cœlestis reipublicæ. Hi non sua quærunt, sed quæ Christi sunt, id est, commoda privata non sectantur, sed in communione ubi salus omnium est consulunt. </span><span class="fk">Quæ sit latitudo. </span><span class="ft"> Charitatis, quæ usque ad inimicos extendi debet, et cum hilaritate bene operari, quia qui tristis dat, perdit quod dat. Opus ergo est latitudine charitatis, ne pereat quidquid boni facis. Sed quia abundante iniquitate refrigescit charitas multorum, opus est etiam longitudine. </span><span class="fk">Et sublimitas. </span><span class="ft"> Charitatis. Hæc est quod sursum cor dirigatur, ut Deus in præmium exspectetur. Nam si bene operaris etiam usque ad inimicos, et hilariter tribuis, habes latitudinem; et si in his usque in finem perseveras, habes longitudinem. Sed si omnia hæc non propter mercedem supernam facias, altitudinem non habet: et ita jam nec latitudo erit, nec longitudo. Nam habere altitudinem est cogitare Deum, amare Deum, et gratis amare ipsum adjutorem, ipsum coronatorem, postremo ipsum præmium deputare non aliud ab ipso, quam ipsum exspectare. Si amas, gratis ama. Si vere amas, ipse sit merces quem amas. </span><span class="fk">Et profundum. </span><span class="ft"> Charitatis, id est possitis intelligere occultum Dei judicium; quare isti dat, non vero illi. De profundo enim judiciorum Dei, quæ scrutari et contemplari nequimus, procedit omne quod possumus. Quod possum, video; unde possum, non video; nisi quia novi esse a Deo. Quare autem illi det, isti non det, multum est a me, abyssus est et profundum. Nunc ergo ipsa charitas in bonis operibus exercetur ad subveniendum aliis, et usque ad inimicos porrigitur; et hæc latitudo est. Nunc longanimitate adversa tolerat, et in eo quod veraciter tenuit, perseverat; et hæc longitudo est. Hoc autem totum propter adipiscendam patriam æternam facit, quæ illi promittitur in excelso; et hoc altitudo est. Existit vero ex occulto illa charitas, et hæc est profundum.</span></p>
  </aside>

  <aside id="FN50">
    <p class="f"><a class="notebackref" href="#EP3_19"><span class="notemark">‡</span> 3:19</a> <span class="fk">Ut impleamini. </span><span class="ft"> Quia tunc nihil deest Christiano, cum Patrem et Filium sic cognoscit. Aliter non est integra professio deitatis, quia fides nec in solo Patre integra est, nec in Filio solo perfecta. </span><span class="fk">In omnem plenitudinem Dei. </span><span class="ft"> Non ut sint (plenus Deus) sicut quidam errantes voluerunt, sed ut perfecte sint pleni Deo; vel sic: ut confessione et gratiarum actione sicut Patri, ita et Filio honorificentia reservetur, et omnia quæ a Deo Patre sunt, per Filium facta et restaurata credantur, ut sit plena professio divinitatis in credentibus.</span></p>
  </aside>

  <aside id="FN51">
    <p class="f"><a class="notebackref" href="#EP3_20"><span class="notemark">§</span> 3:20</a> <span class="fk">Potens est omnia facere, </span><span class="ft"> etc. In hac sunt quædam quæ nemo alioqui peteret vel intelligeret, ut quod Deus homo pro hominibus moreretur et hujusmodi alia.</span></p>
  </aside>

  <aside id="FN52">
    <p class="f"><a class="notebackref" href="#EP4_1"><span class="notemark">*</span> 4:1</a> <span class="fk">Obsecro. </span><span class="ft"> Hactenus ostendit omnia gratiæ attribuenda, hinc de moribus monet, prius omnes communiter, post per singulos ordines.</span></p>
  </aside>

  <aside id="FN53">
    <p class="f"><a class="notebackref" href="#EP4_2"><span class="notemark">†</span> 4:2</a> <span class="fk">In charitate. </span><span class="ft"> AUG. Ipsa est enim actio recti itineris, quæ oculos semper habet ad Deum. Talis actio nec frangitur negotio, nec turbulenta est, nec mancida, nec audax, nec fugax, nec præceps, nec jacens</span></p>
  </aside>

  <aside id="FN54">
    <p class="f"><a class="notebackref" href="#EP4_3"><span class="notemark">‡</span> 4:3</a> <span class="fk">In vinculo pacis. </span><span class="ft"> Id est pacem servantes. Hæc autem pax est, si peccata quæ sine damno tritici aut cum spe salutis corrigendorum eradicari non possunt, usque ad messem ultimam toleramus.</span></p>
  </aside>

  <aside id="FN55">
    <p class="f"><a class="notebackref" href="#EP4_5"><span class="notemark">§</span> 4:5</a> <span class="fk">Unus Dominus. </span><span class="ft"> Debetis servare unitatem, quia nobis est unus Dominus, non tres pro quorum diversis voluntatibus vos oporteat discordare. Et idem jubemini credere, et eodem modo operari. Et vobis est unus Deus creator omnium et pater procurando: et ideo nemo potest se alteri præferre. </span><span class="fk">Qui</span><span class="ft"> Deus, </span><span class="fk">est super omnes, </span><span class="ft"> id est præcellit omnibus creaturis, cujus dignitas vos invitet, </span><span class="fk">et per omnia</span><span class="ft"> diffusus, quia ubique, et ideo timendus; cum nusquam possit evitari. </span><span class="fk">Et in omnibus nobis, </span><span class="ft"> per gratiam, qui unitatem servamus. Et sic non singulariter de una persona, sed communiter de omnibus, id est de Trinitate hoc accipitur. </span><span class="fk">Una fides. </span><span class="ft"> Non numero, sed genere, quia similis in omnibus.</span></p>
  </aside>

  <aside id="FN56">
    <p class="f"><a class="notebackref" href="#EP4_8"><span class="notemark">**</span> 4:8</a> <span class="fk">Captivam duxit captivitatem. </span><span class="ft"> Id est eos quos diabolus captivaverat a paradiso, et proprios mundi et inferni fecerat, iterum captivos fecit Christus, dum ad cœlum reducuntur.</span></p>
  </aside>

  <aside id="FN57">
    <p class="f"><a class="notebackref" href="#EP4_11"><span class="notemark">††</span> 4:11</a> <span class="fk">Prophetas</span><span class="ft"> AMBR. In Novo Testamento, prophetæ dicuntur explanatores Scripturarum, tamen fuerunt quidam in primordio fidei futura prædicentes, sicut Agabus, septemque filiæ Philippi. </span><span class="fk">Evangelistas. </span><span class="ft"> Qui et diaconi, quia etsi non sacerdotes, tamen evangelizare possunt.</span></p>
  </aside>

  <aside id="FN58">
    <p class="f"><a class="notebackref" href="#EP4_12"><span class="notemark">‡‡</span> 4:12</a> <span class="fk">In opus ministerii. </span><span class="ft"> Hos autem dedit in opus ministerii, ut quisque plene possit facere opus ministrationis sibi creditæ. Si enim unus haberet omnia, non perfecte ageret singula. </span><span class="fk">Ad consummationem. </span><span class="ft"> Id est, ut eos consummaret qui jam sancti sunt. </span><span class="fk">Et in ædificationem. </span><span class="ft"> Id est, ut eos ædificent in corpus Christi, qui adhuc sunt alieni.</span></p>
  </aside>

  <aside id="FN59">
    <p class="f"><a class="notebackref" href="#EP4_13"><span class="notemark">§§</span> 4:13</a> <span class="fk">Donec. </span><span class="ft"> Id est in </span><span class="fk">die</span><span class="ft"> judicii. </span><span class="fk">Omnes. </span><span class="ft"> Qui sumus in una et non discrepanti fide: et in una et non differenti unitate </span><span class="fk">agnitionis Filii Dei; </span><span class="ft"> vel in virtutibus quibus agnoscitur Filius Dei in nobis; vel quibus agnoscemus eum in futuro. </span><span class="fk">Occurramus. </span><span class="ft"> Nobis invicem de diversis mundi partibus, vel ipsi Christo, quasi desiderio currentes ad gaudium. </span><span class="fk">In virum perfectum. </span><span class="ft"> Ut unusquisque sit vir perfectus et habens eamdem ætatem, quæ est mensura et meta ætatis, ultra quam non accrescit aliquid naturaliter homini: in qua ætate Christus habuit plenitudinem annorum et corporis, in qua de hoc mundo transivit. Omnes enim in eadem resurgent, in qua Christus mortuus est et resurrexit, cujuscunque ætatis mortui fuerint.</span></p>
  </aside>

  <aside id="FN60">
    <p class="f"><a class="notebackref" href="#EP4_15"><span class="notemark">***</span> 4:15</a> <span class="fk">Christus. </span><span class="ft"> Unctus dicitur. Et in Veteri Testamento reges ungebantur.</span></p>
  </aside>

  <aside id="FN61">
    <p class="f"><a class="notebackref" href="#EP4_17"><span class="notemark">†††</span> 4:17</a> <span class="fk">Hoc igitur. </span><span class="ft"> Admonet ut caveant a consuetudine antiquæ gentilitatis; quasi diceret: Quia Deus tot auxilia ad custodiam dedit unitatis, et quia crescere potestis et ei occurretis, ego dico, non obsecro ut prius.</span></p>
  </aside>

  <aside id="FN62">
    <p class="f"><a class="notebackref" href="#EP4_18"><span class="notemark">‡‡‡</span> 4:18</a> <span class="fk">Obscuratum. </span><span class="ft"> Non parum: et ideo minus mirum est si in vanitate ambulant potius quam vos qui estis illuminati, et spem habetis vitæ. </span><span class="fk">A vita Dei. </span><span class="ft"> Duæ sunt vitæ: una corporis, altera animæ; et sicut vita corporis est anima, sic animæ vita est Deus: et quomodo si anima deserat, moritur corpus, sic anima moritur, si deserat Deus. Anima recedens a luce justitiæ, quanto magis quærit quod inveniat contra justitiam, tanto plus repellitur a lumine veritatis, et in tenebrosis demergitur.</span></p>
  </aside>

  <aside id="FN63">
    <p class="f"><a class="notebackref" href="#EP4_19"><span class="notemark">§§§</span> 4:19</a> <span class="fk">Desperantes. </span><span class="ft"> Vel indolorii, quod ex Græco trahitur, id est de peccato non dolentes.</span></p>
  </aside>

  <aside id="FN64">
    <p class="f"><a class="notebackref" href="#EP4_21"><span class="notemark">*</span> 4:21</a> <span class="fk">Sicut veritas. </span><span class="ft"> Hoc ideo dicit: quia sunt quidam in Ecclesia qui sub nomine Christi non sequuntur veritatem quam Christus docuit.</span></p>
  </aside>

  <aside id="FN65">
    <p class="f"><a class="notebackref" href="#EP4_22"><span class="notemark">†</span> 4:22</a> <span class="fk">Deponite. </span><span class="ft"> Non jubet ut corpus deponatur, sed ut vita in melius mutetur. </span><span class="fk">Veterem. </span><span class="ft"> Nonnulli putant quod vetus homo corpus sit, et novus anima; sed corpus exterior homo est, anima interior: et in interiori agitur hæc vetustas et novitas</span></p>
  </aside>

  <aside id="FN66">
    <p class="f"><a class="notebackref" href="#EP4_23"><span class="notemark">‡</span> 4:23</a> <span class="fk">Spiritu mentis. </span><span class="ft"> Non ibi duas res intelligi voluit Apostolus quasi aliud sit mens, aliud spiritus mentis, sed quia mens spiritus est. Simile dictum est: </span><span class="fk">In exspoliatione corporis carnis, </span><span class="ft"> id est carnis quæ corpus est. Mens ergo, vel ratio, vel intelligentia, imago Dei est, qua præest homo cæteris: qui creatus in agnitione Dei, postquam peccato desipuit, in eadem renovatur, ut incipiat illa imago ab illo reformari, a quo formata est.</span></p>
  </aside>

  <aside id="FN67">
    <p class="f"><a class="notebackref" href="#EP4_24"><span class="notemark">§</span> 4:24</a> <span class="fk">Qui secundum Deum creatus est. </span><span class="ft"> Conceptus est enim in utero virginali, opere Spiritus sancti de semine mulieris sine semine viri. Hoc novum fuit; unde Jeremias: </span><span class="fk">Novum faciet Dominus super terram: Mulier circumdabit virum in gremio uteri sui</span><span class="ft"> Jer. 31..</span></p>
  </aside>

  <aside id="FN68">
    <p class="f"><a class="notebackref" href="#EP4_25"><span class="notemark">**</span> 4:25</a> <span class="fk">Propter quod. </span><span class="ft"> Exsequitur partes veteris et novi hominis. </span><span class="fk">Cum proximo. </span><span class="ft"> Etiam gentili: quia omnis homo proximus conditione primæ nativitatis, vel spe conversionis omnis debet putari proximus.</span></p>
  </aside>

  <aside id="FN69">
    <p class="f"><a class="notebackref" href="#EP4_26"><span class="notemark">††</span> 4:26</a> <span class="fk">Irascimini, </span><span class="ft"> id est indignamini vobis ipsis tanta vehementia ut peccare desistatis, quia super hanc iram non occidit sol justitiæ, sed potius illi irradiat. Ira est naturalis motus animi contra peccantes; sed ne modum excedendo peccetis asperius arguendo. Unde Salomon: </span><span class="fk">Noli esse nimis justus qui perit justitia sua</span><span class="ft"> Eccl. 7.. Temperanda est ergo justitia, unde et Deus suffert iniquos, ut aliqui ex eis corrigantur. </span><span class="fk">Sol non occidat. </span><span class="ft"> Vult ut ira non duret, quia si durat, datur occasio diabolo. Iratus enim male cogitat, et sic se diabolus inserit ut mala peragat. </span><span class="fk">Sol non occidat. </span><span class="ft"> Christus mentem non deserat, qui cum ira nunquam habitat.</span></p>
  </aside>

  <aside id="FN70">
    <p class="f"><a class="notebackref" href="#EP4_27"><span class="notemark">‡‡</span> 4:27</a> <span class="fk">Nolite, </span><span class="ft"> etc. Duæ sunt portæ quibus diabolus intrat: cupiditas et timor de terrenis. Eisdem in contrarium versis Deus intrat. Illi sunt claudendæ, isti aperiendæ.</span></p>
  </aside>

  <aside id="FN71">
    <p class="f"><a class="notebackref" href="#EP4_29"><span class="notemark">§§</span> 4:29</a> <span class="fk">Omnis sermo, </span><span class="ft"> etc. In Dei servo omnia bona debent videri, nec ex aliqua parte puritas ejus debet maculari.</span></p>
  </aside>

  <aside id="FN72">
    <p class="f"><a class="notebackref" href="#EP4_30"><span class="notemark">***</span> 4:30</a> <span class="fk">Et nolite contristare. </span><span class="ft"> Per inobedientiam, </span><span class="fk">Spiritum sanctum, </span><span class="ft"> id est prædicatorem veritatis, quod est Spiritum sanctum contristare quantum ad vos. Quod non debetis in quo vos quasi cera signati estis ejus imagine vobis relicta; vel estis signati, id est discreti a malis.</span></p>
  </aside>

  <aside id="FN73">
    <p class="f"><a class="notebackref" href="#EP4_31"><span class="notemark">†††</span> 4:31</a> <span class="fk">Omnis amaritudo. </span><span class="ft"> Hæc etiamsi fiant accedentibus causis, tamen temperanda sunt. </span><span class="fk">Blasphemia. </span><span class="ft"> Blasphemia est per quam de ipso Deo falsa dicuntur. Et ideo pejus est blasphemare quam pejerare, quia pejerando falsæ rei adhibetur testis Deus; blasphemando autem de ipso Deo falsa dicuntur.</span></p>
  </aside>

  <aside id="FN74">
    <p class="f"><a class="notebackref" href="#EP5_2"><span class="notemark">*</span> 5:2</a> <span class="fk">In odorem suavitatis. </span><span class="ft"> Si Christi mors Deo fuit suavis odor, ergo mortem ejus libenter accepit. Non ergo peccaverunt qui illum crucifixerunt? Sed non est ita, quia injuste justum occiderunt: qui Patris et sua voluntate oblatus est. Sicut et Judas, quid habet nisi peccatum in tradendo Christum? nisi tamen se traderet Christus, non eum traderet Judas. Tradidit Judas Christum, tradidit se Christus. Sed ille agebat negotium suæ venditionis, iste nostræ redemptionis. Ideo ille impie deliquit, hic misericorditer egit.</span></p>
  </aside>

  <aside id="FN75">
    <p class="f"><a class="notebackref" href="#EP5_5"><span class="notemark">†</span> 5:5</a> <span class="fk">Avarus. </span><span class="ft"> Avaritiam idololatriæ æquat, quia illum avarum significat cujus Deus nummus est, vel quia res Dei quas Deus vult servire indigentibus usurpat sibi et recondit, et Deo præfert sicut idololatria Dei honorificentiam.</span></p>
  </aside>

  <aside id="FN76">
    <p class="f"><a class="notebackref" href="#EP5_6"><span class="notemark">‡</span> 5:6</a> <span class="fk">Inanibus verbis. </span><span class="ft"> Omnes eorum rationes sunt inania verba, fructu vacua, ad supplicia trahentia.</span></p>
  </aside>

  <aside id="FN77">
    <p class="f"><a class="notebackref" href="#EP5_9"><span class="notemark">§</span> 5:9</a> <span class="fk">Fructus enim, </span><span class="ft"> etc. Hujusmodi autem opera sunt fructus et opus lucis. </span><span class="fk">Et justitia, </span><span class="ft"> etc. Justitia et veritas sunt partes bonitatis. Et est sensus: </span><span class="fk">In omni bonitate et justitia et veritate. </span><span class="ft"> Id est, justa et vera convenienter loquamini.</span></p>
  </aside>

  <aside id="FN78">
    <p class="f"><a class="notebackref" href="#EP5_11"><span class="notemark">**</span> 5:11</a> <span class="fk">Redarguite. </span><span class="ft"> Animo leni, ut alibi ait Apostolus. Hoc videlicet agite, ut foris terribiliter, personet increpatio, et intus lenitatis teneatur dilectio. Duo conjungit, ut, scilicet, non communicent consentiendo et redarguant. His enim duobus modis non te maculat malus, si non consentis, et si redarguis. Utrumque autem complexus est Apostolus, dicens: </span><span class="fk">Nolite communicare, </span><span class="ft"> etc., id est nolite consentire, laudare et approbare. Et quia parum est non consentire, addit: </span><span class="fk">Magis autem redarguite, </span><span class="ft"> id est reprehendite, corripite, cœrcete. Et est sensus: Non sitis consentientes malis approbando ea, neque negligentes arguendo, neque superbientes insultanter arguendo.</span></p>
  </aside>

  <aside id="FN79">
    <p class="f"><a class="notebackref" href="#EP5_13"><span class="notemark">††</span> 5:13</a> <span class="fk">Omnia autem. </span><span class="ft"> Quasi: Etsi turpe sit dicere ea quæ ipsi faciunt, tamen redarguenda sunt, quia sic manifestantur sæpe per confessionem et pœnitentiam: et ideo arguendum est, quia quod sic manifestatur, vertitur in lumen; vel illi mali manifestantur sibiipsis quod mali sunt, et ideo arguendi, quia sic incipiunt esse lumen. </span><span class="fk">Omne enim quod manifestantur. </span><span class="ft"> Id est malus, cum sibi innotescit esse malus, fit lumen. </span><span class="fk">Lumen est. </span><span class="ft"> Id est per pœnitentiam incipit converti in bonum.</span></p>
  </aside>

  <aside id="FN80">
    <p class="f"><a class="notebackref" href="#EP5_14"><span class="notemark">‡‡</span> 5:14</a> <span class="fk">Surge. </span><span class="ft"> Per confessionem. </span><span class="fk">Et exsurge. </span><span class="ft"> Per satisfactionem.</span></p>
  </aside>

  <aside id="FN81">
    <p class="f"><a class="notebackref" href="#EP5_16"><span class="notemark">§§</span> 5:16</a> <span class="fk">Redimentes tempus. </span><span class="ft"> Id est, quod minus fecistis in uno tempore, restituite in alio, dimidiantes dies quos impii non dimidiant. Alii enim dimidiant, alii implent dies, alii nec incipiunt; id est, alii moriuntur in Ægypto, alii in deserto, alii in terra sancta. Nec mirum si minus fecistis, quoniam dies mali sunt, nec possunt omnia agi pro libitu.</span></p>
  </aside>

  <aside id="FN82">
    <p class="f"><a class="notebackref" href="#EP5_21"><span class="notemark">***</span> 5:21</a> <span class="fk">Subjecti invicem. </span><span class="ft"> Non solum auditores prælatis, sed etiam prælati subditis, in charitate eis serviendo et humiliter curam gerendo. Nam etsi dignitas majorum est, administratoria tamen est; unde Apostolus: </span><span class="fk">Omnium me servum feci</span><span class="ft"> I Cor. 9.. Est ergo majorum (salva tamen dignitate) servire, sicut minorum est humiliter obedire; hæc autem tam majorum quam minorum ordinata subjectio, debet esse in casto timore Christi, qui humilitatem mandavit.</span></p>
  </aside>

  <aside id="FN83">
    <p class="f"><a class="notebackref" href="#EP5_22"><span class="notemark">†††</span> 5:22</a> <span class="fk">Mulieres. </span><span class="ft"> Hucusque communiter de moribus egit, nunc quædam singulis ordinibus suadet.</span></p>
  </aside>

  <aside id="FN84">
    <p class="f"><a class="notebackref" href="#EP5_27"><span class="notemark">‡‡‡</span> 5:27</a> <span class="fk">Non habentem maculam, </span><span class="ft"> etc. Quia per actionem bonam munda est a macula, et per spem tensa ad superna: proinde vestis ejus in monte tanquam nix dealbata effulsit, quæ significabat. Ecclesiam omni macula peccati mundatam, quæ per Christi in ligno crucis extensionem extensa est a ruga, et desiderio ad cœlestia. </span><span class="fk">Non habentem nunc maculam, aut rugam, sed ut sit sancta, </span><span class="ft"> hic per bona opera, </span><span class="fk">et immaculata, </span><span class="ft"> in abstinentia mali. Vel hoc erit in futuro, erit enim tunc Ecclesia sancta per gloriam, immaculata per corruptionis remotionem. Sicut Christus fudit sanguinem, ut lavaret maculam Ecclesiæ, et extendit se in cruce, ut tolleret rugam, sic et viri, si opus est, debent mori pro salvandis uxoribus, et verbo vitæ eas instruere, ut exhibeant cas Deo.</span></p>
  </aside>

  <aside id="FN85">
    <p class="f"><a class="notebackref" href="#EP5_29"><span class="notemark">§§§</span> 5:29</a> <span class="fk">Nemo enim unquam. </span><span class="ft"> Qui ergo mavult esse sine corpore, non corpus, sed corruptiones et pondus ejus odit. </span><span class="fk">Sicut et Christus Ecclesiam. </span><span class="ft"> Ita faciat vir de uxore, quæ est caro ejus: quia sic et Christus nutrit Ecclesiam cibo corporis sui, et fovet spiritualibus indumentis præceptorum, virtutum et bonorum operum.</span></p>
  </aside>

  <aside id="FN86">
    <p class="f"><a class="notebackref" href="#EP5_32"><span class="notemark">*</span> 5:32</a> <span class="fk">Sacramentum hoc magnum. </span><span class="ft"> Ne aliquis putaret in viro esse et uxore, secundum utriusque naturalis sexus copulationem, corporalemque mixtionem, addit: </span><span class="fk">Ego dico in Christo, </span><span class="ft"> etc., secundum hoc ergo quod in Christo et Ecclesia, accipitur quod dictum est: Non jam duo, sed una caro sunt, et quomodo sponsus et sponsa dicuntur, sic caput et corpus. Sive ergo dicatur caput et corpus, sive sponsus et sponsa, unum intelligite. Fit enim ex duobus quasi una quædam persona, scilicet ex capite et corpore, ex sponso et sponsa: quam unitatem miram et excellentem commendat Isaias, in quo Christus loquens, ait: Sicut sponso alligavit mihi mitram, et sicut sponsam ornavit me ornamento. Hujus spiritualis unitatis sacramentum fuit illud quod in Genesi de unione conjugii ad litteram dicitur</span></p>
  </aside>

  <aside id="FN87">
    <p class="f"><a class="notebackref" href="#EP6_2"><span class="notemark">*</span> 6:2</a> <span class="fk">Primum. </span><span class="ft"> Scilicet inter mandata quæ sunt ad hominem in secunda tabula. Ad duo namque præcepta charitatis Dei et proximi pertinet Decalogus. Ad primum præceptum Dei tres chordæ pertinent, id est, tria mandata, quia Deus Trinitas est. Ad alterum vero præceptum, scilicet proximi, septem chordæ, id est septem mandata. Et illa tria ad Deum pertinentia sunt in prima tabula. Et alia septem ad proximum, in secunda tabula scripta erant. Inter quæ hoc merito primum est, quia, sicut Deus principaliter principium est hominis, sic pater secundario. Cujus mandati additur promissio quod non in aliis est.</span></p>
  </aside>

  <aside id="FN88">
    <p class="f"><a class="notebackref" href="#EP6_5"><span class="notemark">†</span> 6:5</a> <span class="fk">Servi, obedite. </span><span class="ft"> Servitus cœpit ex peccato; prima enim servitutis causa peccatum est, ut nomo homini conditionis vinculo subderetur, quod non fuit nisi Deo judicante, apud quem non est iniquitas, et novit diversas pœnas meritis distribuere delinquentium. </span><span class="fk">In simplicitate. </span><span class="ft"> Liberam facit servitutem; non timore subdolo, sed fideli dilectione, donec transeat iniquitas, et omnis evacuetur potestas.</span></p>
  </aside>

  <aside id="FN89">
    <p class="f"><a class="notebackref" href="#EP6_10"><span class="notemark">‡</span> 6:10</a> <span class="fk">De cætero. </span><span class="ft"> Post specialia præcepta quibus admonuit singulos ordines, in communi nunc admonet omnes; quasi: Huc usque vos juvi verbo et opere; deinceps, in futuro, in reliquo tempore, fide et dilectione.</span></p>
  </aside>

  <aside id="FN90">
    <p class="f"><a class="notebackref" href="#EP6_12"><span class="notemark">§</span> 6:12</a> <span class="fk">Mundi rectores. </span><span class="ft"> Non ideo sic appellantur, quia regunt mundum, qui constat ex cœlo et terra; sed mundum peccatores dicit, de quo Joannes: </span><span class="fk">Et mundus eum non cognovit</span><span class="ft"> Joan. 1.. Talem mundum illi regunt, contra quos habemus perpetuas inimicitias: quia et quod patimur homines importunos, illi faciunt. Instigant enim et inflammant illos et tanquam vasa sua movent, et velut organa tangunt. Contra illos habemus occultam luctam, ad quam nos armat Apostolus. </span><span class="fk">Tenebrarum. </span><span class="ft"> Ne putentur dæmones hunc visibilem mundum regere, subdit quid nomine mundi intellexerit: </span><span class="fk">Tenebrarum harum, </span><span class="ft"> id est peccatorum; quasi: Non dominantur dæmones mundo qui constat cœlo et terra, sed peccatoribus. </span><span class="fk">Contra spiritalia. </span><span class="ft"> Quasi: Timendi hostes quia spiritales et invisibiles, et quia nequam: et non pro parva re, sed pro cœlesti hæreditate tollenda pugnant. Ut cœlestia dicit virtutes, in quibus pugnam dæmonum patimur, vel spiritus nequam sunt in cœlestibus, id est in hoc inferiori ære. Ipsi enim quasi equites pugnant in equis hominibus. Equites ergo occidamus, equos possideamus.</span></p>
  </aside>

  <aside id="FN91">
    <p class="f"><a class="notebackref" href="#EP6_14"><span class="notemark">**</span> 6:14</a> <span class="fk">Succincti lumbos vestros, </span><span class="ft"> etc. Id est carnales concupiscentias cingulo castitatis frenantes non simulatorie, sed in veritate, vel per charitatem. </span><span class="fk">Induti loricam justitiæ. </span><span class="ft"> Recte lorica justitiæ comparatur, quia, sicut lorica multis circulis contexitur, ita justitia multis virtutibus constat. Aliter: Justitia loricæ potest comparari quia, sicut lorica pectus munit, ventrem stringit, femora protegit, ita justitia superfluas cogitationes quæ in pectore versari solent, repellit: ingluviem ventris stringit, luxuriam quoque opprimit.</span></p>
  </aside>

  <aside id="FN92">
    <p class="f"><a class="notebackref" href="#EP6_15"><span class="notemark">††</span> 6:15</a> <span class="fk">Calceati. </span><span class="ft"> Marcus dicit apostolos calceatos sandaliis, vel soleis, ut neque pes sit rectus, nec nudus ad terram, id est nec occultetur Evangelium, nec terrenis commodis innitatur. </span><span class="fk">Pedes. </span><span class="ft"> Id est affectiones sint munitæ virtutibus ne a vitiis pungantur, ut ita sint parati ad prædicandum Evangelium quod nuntiat pacem inter Deum et hominem; vel ut sint parati complere præcepta Evangelii.</span></p>
  </aside>

  <aside id="FN93">
    <p class="f"><a class="notebackref" href="#EP6_16"><span class="notemark">‡‡</span> 6:16</a> <span class="fk">Scutum fidei. </span><span class="ft"> Fides est scutum, sub quo tuta est justitia, sicut sub munimine omnium virtutum, quod protenditur ante omnia arma et quod primo omnium impugnat diabolus.</span></p>
  </aside>

  <aside id="FN94">
    <p class="f"><a class="notebackref" href="#EP6_17"><span class="notemark">§§</span> 6:17</a> <span class="fk">Et galeam. </span><span class="ft"> Galea est salus æterna, cujus memoria mentem obvolvit ne deficiat. </span><span class="fk">Et gladium spiritus. </span><span class="ft"> Verbum Dei est gladius bis acutus, docens de temporalibus et æternis. Illorum consolationem in Veteri, istorum perfectionem in Novo Testamento promittens. Quod enim temporaliter nobis promissum est, ad unam partem gladii: quod vero in sempiternum ad aliam partem gladii pertinet. Nam et ideo duo Testamenta dicuntur, quia Vetus terrena promittit, Novum æterna. De hoc gladio Dominus ait: </span><span class="fk">Non veni pacem mittere in terram, sed gladium</span><span class="ft"> Matth. 10.. Iste gladius vere acutus est, quia eum quem fecit a mundo dividit.</span></p>
  </aside>

  <aside id="FN95">
    <p class="f"><a class="notebackref" href="#EP6_18"><span class="notemark">***</span> 6:18</a> <span class="fk">In spiritu. </span><span class="ft"> Orat in spiritu, qui munda conscientia et integra fide orat. In carne orat, qui polluta mente iterum peccat, non casu, sed de proposito.</span></p>
  </aside>

  <aside id="FN96">
    <p class="f"><a class="notebackref" href="#EP6_19"><span class="notemark">†††</span> 6:19</a> <span class="fk">In apertionem, </span><span class="ft"> etc. Id est ut aperte possim reserare mysterium Evangelii, id est secreta incarnationis et passionis. Quasi: Ne pressura tribulationis ipsa formidine acumen doctrinæ obtundat.</span></p>
  </aside>

  <aside id="FN97">
    <p class="f"><a class="notebackref" href="#EP6_23"><span class="notemark">‡‡‡</span> 6:23</a> <span class="fk">Pax fratribus. </span><span class="ft"> Pacem optat eis, quæ est janua dilectionis.</span></p>
  </aside>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>