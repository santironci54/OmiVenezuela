<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -IOHANNIS II</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">IOHANNIS II</p>

  <p class='main' id='J20_0'></p>

  <h2>INCIPIT EPISTULA IOHANNIS II</h2>

  <p class='pT4' id='J21_0'>1</p>

  <p class='Normale'><span class="Versetto" id="J21_1">1&#160;</span>Senior Electæ dominæ, et natis ejus, quos ego diligo in veritate, et non ego solus, sed et omnes qui cognoverunt veritatem,<a href='#FN1'>*</a> <span class="Versetto" id="J21_2">2&#160;</span>propter veritatem, quæ permanet in nobis, et nobiscum erit in æternum. <span class="Versetto" id="J21_3">3&#160;</span>Sit vobiscum gratia, misericordia, pax a Deo Patre, et a Christo Jesu Filio Patris in veritate, et caritate. <span class="Versetto" id="J21_4">4&#160;</span>Gavisus sum valde, quoniam inveni de filiis tuis ambulantes in veritate, sicut mandatum accepimus a Patre.<a href='#FN2'>†</a> <span class="Versetto" id="J21_5">5&#160;</span>Et nunc rogo te domina, non tamquam mandatum novum scribens tibi, sed quod habuimus ab initio, ut diligamus alterutrum. <span class="Versetto" id="J21_6">6&#160;</span>Et hæc est caritas, ut ambulemus secundum mandata ejus. Hoc est enim mandatum, ut quemadmodum audistis ab initio, in eo ambuletis. <span class="Versetto" id="J21_7">7&#160;</span>Quoniam multi seductores exierunt in mundum, qui non confitentur Jesum Christum venisse in carnem: hic est seductor, et antichristus. <span class="Versetto" id="J21_8">8&#160;</span>Videte vosmetipsos, ne perdatis quæ operati estis: sed ut mercedem plenam accipiatis.<a href='#FN3'>‡</a> <span class="Versetto" id="J21_9">9&#160;</span>Omnis qui recedit, et non permanet in doctrina Christi, Deum non habet: qui permanet in doctrina, hic et Patrem et Filium habet.<a href='#FN4'>§</a> <span class="Versetto" id="J21_10">10&#160;</span>Si quis venit ad vos, et hanc doctrinam non affert, nolite recipere eum in domum, nec Ave ei dixeritis.<a href='#FN5'>**</a> <span class="Versetto" id="J21_11">11&#160;</span>Qui enim dicit illi Ave, communicat operibus ejus malignis. <span class="Versetto" id="J21_12">12&#160;</span>Plura habens vobis scribere, nolui per cartam et atramentum: spero enim me futurum apud vos, et os ad os loqui: ut gaudium vestrum plenum sit.<a href='#FN6'>††</a> <span class="Versetto" id="J21_13">13&#160;</span>Salutant te filii sororis tuæ Electæ.<a href='#FN7'>‡‡</a></p>

  <p class="footnote"></p>

  <hr/>

  <aside id="FN1">
    <p class="f"><a class="notebackref" href="#J21_1"><span class="notemark">*</span> 1:1</a> <span class="fk">Argumentum</span><span class="ft"> Usque adeo ad sanctam feminam scribit, ut eamdem dominam non dubitet litteris appellare, ejusdemque filiis testimonium, quod ambulent in veritate, perhibet. </span><span class="fk">Non ego. </span><span class="ft"> Scripturus contra hæreticos qui a veritate exciderunt, dicit omnium qui veritatem noverunt, unam esse dilectionem in sanctos ut similitudine catholicorum ab hæreticorum deterreat societate. Omnes enim fideles in una veritate consentiunt, hæretici in erroribus se invicem impugnant.</span></p>
  </aside>

  <aside id="FN2">
    <p class="f"><a class="notebackref" href="#J21_4"><span class="notemark">†</span> 1:4</a> <span class="fk">Gavisus sum valde. </span><span class="ft"> Quasi dicat: Quod tenetis, tenete. Nihil aliud ab hæreticis recipite, quia in his quæ habetis gaudeo; nihil aliud ad salutem vobis superaddi expeto. Cum ergo gaudeam de vestro bono principio, ne me faciatis dolere defectu vestro, quia ut sollicitus custos, omnia quæ circa vos fiunt cognosco. </span><span class="fk">Ambulantes in veritate. </span><span class="ft"> Positus est Adam in paradiso, ut operaretur et custodiret illud. Operatio, effectus provectionem: custodia, perfectionis ipsius statum atque constantiam designat.</span></p>
  </aside>

  <aside id="FN3">
    <p class="f"><a class="notebackref" href="#J21_8"><span class="notemark">‡</span> 1:8</a> <span class="fk">Videte vos, </span><span class="ft"> etc. Istis talibus ne consentiatis, sed potius attendite qualiter sitis perfecte instructi ad fidem et constantiam. </span><span class="fk">Sed ut mercedem plenam accipiatis, </span><span class="ft"> id est verum Deum plena cum jucunditate capiatis, perseverando in doctrina vobis tradita, et non consentiendo eorum errori.</span></p>
  </aside>

  <aside id="FN4">
    <p class="f"><a class="notebackref" href="#J21_9"><span class="notemark">§</span> 1:9</a> <span class="fk">Et non permanet. </span><span class="ft"> Si quis separat se a divina doctrina, ut extra rectam fidem conversationemque mandatorum Dei sit, separat se a Deo ne habeat Deum. Per actualem et contemplativam vitam fit alicujus Deus ei manifestando qui est Creator omnium. </span><span class="fk">Qui permanet. </span><span class="ft"> Manet in evangelica doctrina, qui secundum eam sapit et agit; separat se ab illa is qui aliter sapit et agit.</span></p>
  </aside>

  <aside id="FN5">
    <p class="f"><a class="notebackref" href="#J21_10"><span class="notemark">**</span> 1:10</a> <span class="fk">Nec Ave ei dixeritis. </span><span class="ft"> Quia signum videtur consensus erroris, hoc enim dicimus amicis quorum opera nobis placent, et vos si forte decepti non essetis, alii tamen per talem vestram familiaritatem possent decipi, qui crederent illos placere vobis, et sic crederent illis.</span></p>
  </aside>

  <aside id="FN6">
    <p class="f"><a class="notebackref" href="#J21_12"><span class="notemark">††</span> 1:12</a> <span class="fk">Plura habens. </span><span class="ft"> Intelligite hanc admonitionem vobis fore perutilem, quia ad confirmationem illius, decrevi etiam venire ad vos, nec tamen ex toto interim potui silere.</span></p>
  </aside>

  <aside id="FN7">
    <p class="f"><a class="notebackref" href="#J21_13"><span class="notemark">‡‡</span> 1:13</a> <span class="fk">Salutant te. </span><span class="ft"> Sicut adversariis veritatis prohibet dicere: Ave, ita econtra electos ex persona electorum salutat.</span></p>
  </aside>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>