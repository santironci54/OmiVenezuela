<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -JOËL PROPHETA</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">JOËL PROPHETA</p>

  <div class="divCap"><a href='JOL.xhtml#JL1_0' class="button">1</a><a href='JOL.xhtml#JL2_0' class="button">2</a><a href='JOL.xhtml#JL3_0' class="button">3</a></div>

  <p class='main' id='JL0_0'></p>

  <h2>INCIPIT JOËL PROPHETA</h2>

  <p class='pT4' id='JL1_0'>1</p>

  <p class='Normale'><span class="Versetto" id="JL1_1">1&#160;</span>Verbum Domini, quod factum est ad Joël, filium Phatuel. <span class="Versetto" id="JL1_2">2&#160;</span>[Audite hoc, senes, et auribus percipite, omnes habitatores terræ: si factum est istud in diebus vestris, aut in diebus patrum vestrorum? <span class="Versetto" id="JL1_3">3&#160;</span>Super hoc filiis vestris narrate, et filii vestri filiis suis, et filii eorum generationi alteræ. <span class="Versetto" id="JL1_4">4&#160;</span>Residuum erucæ comedit locusta, et residuum locustæ comedit bruchus, et residuum bruchi comedit rubigo. <span class="Versetto" id="JL1_5">5&#160;</span>Expergiscimini, ebrii, et flete et ululate, omnes qui bibitis vinum in dulcedine, quoniam periit ab ore vestro. <span class="Versetto" id="JL1_6">6&#160;</span>Gens enim ascendit super terram meam, fortis et innumerabilis: dentes ejus ut dentes leonis, et molares ejus ut catuli leonis. <span class="Versetto" id="JL1_7">7&#160;</span>Posuit vineam meam in desertum, et ficum meam decorticavit; nudans spoliavit eam, et projecit: albi facti sunt rami ejus. <span class="Versetto" id="JL1_8">8&#160;</span>Plange quasi virgo accincta sacco super virum pubertatis suæ. <span class="Versetto" id="JL1_9">9&#160;</span>Periit sacrificium et libatio de domo Domini; luxerunt sacerdotes, ministri Domini. <span class="Versetto" id="JL1_10">10&#160;</span>Depopulata est regio, luxit humus, quoniam devastatum est triticum, confusum est vinum, elanguit oleum. <span class="Versetto" id="JL1_11">11&#160;</span>Confusi sunt agricolæ, ululaverunt vinitores super frumento et hordeo, quia periit messis agri. <span class="Versetto" id="JL1_12">12&#160;</span>Vinea confusa est, et ficus elanguit; malogranatum, et palma, et malum, et omnia ligna agri aruerunt, quia confusum est gaudium a filiis hominum. <span class="Versetto" id="JL1_13">13&#160;</span>Accingite vos, et plangite, sacerdotes: ululate, ministri altaris; ingredimini, cubate in sacco, ministri Dei mei, quoniam interiit de domo Dei vestri sacrificium et libatio. <span class="Versetto" id="JL1_14">14&#160;</span>Sanctificate jejunium, vocate cœtum, congregate senes, omnes habitatores terræ in domum Dei vestri, et clamate ad Dominum: <span class="Versetto" id="JL1_15">15&#160;</span>A, a, a, diei ! quia prope est dies Domini, et quasi vastitas a potente veniet. <span class="Versetto" id="JL1_16">16&#160;</span>Numquid non coram oculis vestris alimenta perierunt de domo Dei nostri, lætitia et exsultatio? <span class="Versetto" id="JL1_17">17&#160;</span>Computruerunt jumenta in stercore suo, demolita sunt horrea, dissipatæ sunt apothecæ, quoniam confusum est triticum. <span class="Versetto" id="JL1_18">18&#160;</span>Quid ingemuit animal, mugierunt greges armenti? quia non est pascua eis; sed et greges pecorum disperierunt. <span class="Versetto" id="JL1_19">19&#160;</span>Ad te, Domine, clamabo, quia ignis comedit speciosa deserti, et flamma succendit omnia ligna regionis. <span class="Versetto" id="JL1_20">20&#160;</span>Sed et bestiæ agri, quasi area sitiens imbrem, suspexerunt ad te, quoniam exsiccati sunt fontes aquarum, et ignis devoravit speciosa deserti.]</p>

  <p class='pT4' id='JL2_0'>2</p>

  <p class='Normale'><span class="Versetto" id="JL2_1">1&#160;</span>[Canite tuba in Sion, ululate in monte sancto meo, conturbentur omnes habitatores terræ: quia venit dies Domini, quia prope est. <span class="Versetto" id="JL2_2">2&#160;</span>Dies tenebrarum et caliginis, dies nubis et turbinis; quasi mane expansum super montes populus multus et fortis: similis ei non fuit a principio, et post eum non erit usque in annos generationis et generationis. <span class="Versetto" id="JL2_3">3&#160;</span>Ante faciem ejus ignis vorans, et post eum exurens flamma. Quasi hortus voluptatis terra coram eo, et post eum solitudo deserti, neque est qui effugiat eum. <span class="Versetto" id="JL2_4">4&#160;</span>Quasi aspectus equorum, aspectus eorum; et quasi equites, sic current. <span class="Versetto" id="JL2_5">5&#160;</span>Sicut sonitus quadrigarum super capita montium exilient, sicut sonitus flammæ ignis devorantis stipulam, velut populus fortis præparatus ad prælium. <span class="Versetto" id="JL2_6">6&#160;</span>A facie ejus cruciabuntur populi; omnes vultus redigentur in ollam. <span class="Versetto" id="JL2_7">7&#160;</span>Sicut fortes current; quasi viri bellatores ascendent murum: viri in viis suis gradientur, et non declinabunt a semitis suis. <span class="Versetto" id="JL2_8">8&#160;</span>Unusquisque fratrem suum non coarctabit, singuli in calle suo ambulabunt; sed et per fenestras cadent, et non demolientur. <span class="Versetto" id="JL2_9">9&#160;</span>Urbem ingredientur, in muro current, domos conscendent, per fenestras intrabunt quasi fur. <span class="Versetto" id="JL2_10">10&#160;</span>A facie ejus contremuit terra, moti sunt cæli, sol et luna obtenebrati sunt, et stellæ retraxerunt splendorem suum. <span class="Versetto" id="JL2_11">11&#160;</span>Et Dominus dedit vocem suam ante faciem exercitus sui, quia multa sunt nimis castra ejus, quia fortia et facientia verbum ejus: magnus enim dies Domini, et terribilis valde, et quis sustinebit eum? <span class="Versetto" id="JL2_12">12&#160;</span>Nunc ergo, dicit Dominus, convertimini ad me in toto corde vestro, in jejunio, et in fletu, et in planctu. <span class="Versetto" id="JL2_13">13&#160;</span>Et scindite corda vestra, et non vestimenta vestra; et convertimini ad Dominum Deum vestrum, quia benignus et misericors est, patiens et multæ misericordiæ, et præstabilis super malitia. <span class="Versetto" id="JL2_14">14&#160;</span>Quis scit si convertatur, et ignoscat, et relinquat post se benedictionem, sacrificium et libamen Domino Deo vestro? <span class="Versetto" id="JL2_15">15&#160;</span>Canite tuba in Sion, sanctificate jejunium, vocate cœtum: <span class="Versetto" id="JL2_16">16&#160;</span>congregate populum, sanctificate ecclesiam, coadunate senes, congregate parvulos, et sugentes ubera; egrediatur sponsus de cubili suo, et sponsa de thalamo suo. <span class="Versetto" id="JL2_17">17&#160;</span>Inter vestibulum et altare plorabunt sacerdotes, ministri Domini, et dicent: Parce, Domine, parce populo tuo; et ne des hæreditatem tuam in opprobrium, ut dominentur eis nationes. Quare dicunt in populis: Ubi est Deus eorum?] <span class="Versetto" id="JL2_18">18&#160;</span>[Zelatus est Dominus terram suam, et pepercit populo suo. <span class="Versetto" id="JL2_19">19&#160;</span>Et respondit Dominus, et dixit populo suo: Ecce ego mittam vobis frumentum, et vinum, et oleum, et replebimini eis; et non dabo vos ultra opprobrium in gentibus. <span class="Versetto" id="JL2_20">20&#160;</span>Et eum qui ab aquilone est procul faciam a vobis, et expellam eum in terram inviam et desertam: faciem ejus contra mare orientale, et extremum ejus ad mare novissimum: et ascendet fœtor ejus, et ascendet putredo ejus, quia superbe egit. <span class="Versetto" id="JL2_21">21&#160;</span>Noli timere, terra: exsulta, et lætare, quoniam magnificavit Dominus ut faceret. <span class="Versetto" id="JL2_22">22&#160;</span>Nolite timere, animalia regionis, quia germinaverunt speciosa deserti; quia lignum attulit fructum suum, ficus et vinea dederunt virtutem suam. <span class="Versetto" id="JL2_23">23&#160;</span>Et, filii Sion, exsultate, et lætamini in Domino Deo vestro, quia dedit vobis doctorem justitiæ, et descendere faciet ad vos imbrem matutinum et serotinum, sicut in principio. <span class="Versetto" id="JL2_24">24&#160;</span>Et implebuntur areæ frumento, et redundabunt torcularia vino et oleo. <span class="Versetto" id="JL2_25">25&#160;</span>Et reddam vobis annos, quos comedit locusta, bruchus, et rubigo, et eruca: fortitudo mea magna quam misi in vos. <span class="Versetto" id="JL2_26">26&#160;</span>Et comedetis vescentes, et saturabimini; et laudabitis nomen Domini Dei vestri, qui fecit mirabilia vobiscum; et non confundetur populus meus in sempiternum. <span class="Versetto" id="JL2_27">27&#160;</span>Et scietis quia in medio Israël ego sum, et ego Dominus Deus vester, et non est amplius; et non confundetur populus meus in æternum.] <span class="Versetto" id="JL2_28">28&#160;</span>[Et erit post hæc: effundam spiritum meum super omnem carnem, et prophetabunt filii vestri et filiæ vestræ: senes vestri somnia somniabunt, et juvenes vestri visiones videbunt. <span class="Versetto" id="JL2_29">29&#160;</span>Sed et super servos meos et ancillas in diebus illis effundam spiritum meum. <span class="Versetto" id="JL2_30">30&#160;</span>Et dabo prodigia in cælo et in terra, sanguinem, et ignem, et vaporem fumi. <span class="Versetto" id="JL2_31">31&#160;</span>Sol convertetur in tenebras, et luna in sanguinem, antequam veniat dies Domini magnus et horribilis. <span class="Versetto" id="JL2_32">32&#160;</span>Et erit: omnis qui invocaverit nomen Domini, salvus erit: quia in monte Sion et in Jerusalem erit salvatio, sicut dixit Dominus, et in residuis quos Dominus vocaverit.]</p>

  <p class='pT4' id='JL3_0'>3</p>

  <p class='Normale'><span class="Versetto" id="JL3_1">1&#160;</span>[Quia ecce in diebus illis, et in tempore illo, cum convertero captivitatem Juda et Jerusalem, <span class="Versetto" id="JL3_2">2&#160;</span>congregabo omnes gentes, et deducam eas in vallem Josaphat; et disceptabo cum eis ibi super populo meo, et hæreditate mea Israël, quos disperserunt in nationibus, et terram meam diviserunt. <span class="Versetto" id="JL3_3">3&#160;</span>Et super populum meum miserunt sortem; et posuerunt puerum in prostibulo, et puellam vendiderunt pro vino ut biberent. <span class="Versetto" id="JL3_4">4&#160;</span>Verum quid mihi et vobis, Tyrus et Sidon, et omnis terminus Palæstinorum? numquid ultionem vos reddetis mihi? et si ulciscimini vos contra me, cito velociter reddam vicissitudinem vobis super caput vestrum. <span class="Versetto" id="JL3_5">5&#160;</span>Argentum enim meum et aurum tulistis, et desiderabilia mea et pulcherrima intulistis in delubra vestra. <span class="Versetto" id="JL3_6">6&#160;</span>Et filios Juda et filios Jerusalem vendidistis filiis Græcorum, ut longe faceretis eos de finibus suis. <span class="Versetto" id="JL3_7">7&#160;</span>Ecce ego suscitabo eos de loco in quo vendidistis eos, et convertam retributionem vestram in caput vestrum. <span class="Versetto" id="JL3_8">8&#160;</span>Et vendam filios vestros et filias vestras in manibus filiorum Juda, et venundabunt eos Sabæis, genti longinquæ, quia Dominus locutus est. <span class="Versetto" id="JL3_9">9&#160;</span>Clamate hoc in gentibus, sanctificate bellum, suscitate robustos: accedant, ascendant omnes viri bellatores. <span class="Versetto" id="JL3_10">10&#160;</span>Concidite aratra vestra in gladios, et ligones vestros in lanceas. Infirmus dicat: Quia fortis ego sum. <span class="Versetto" id="JL3_11">11&#160;</span>Erumpite, et venite, omnes gentes de circuitu, et congregamini; ibi occumbere faciet Dominus robustos tuos. <span class="Versetto" id="JL3_12">12&#160;</span>Consurgant, et ascendant gentes in vallem Josaphat, quia ibi sedebo ut judicem omnes gentes in circuitu. <span class="Versetto" id="JL3_13">13&#160;</span>Mittite falces, quoniam maturavit messis; venite, et descendite, quia plenum est torcular, exuberant torcularia: quia multiplicata est malitia eorum. <span class="Versetto" id="JL3_14">14&#160;</span>Populi, populi, in valle concisionis, quia juxta est dies Domini in valle concisionis. <span class="Versetto" id="JL3_15">15&#160;</span>Sol et luna obtenebrati sunt, et stellæ retraxerunt splendorem suum. <span class="Versetto" id="JL3_16">16&#160;</span>Et Dominus de Sion rugiet, et de Jerusalem dabit vocem suam, et movebuntur cæli et terra; et Dominus spes populi sui, et fortitudo filiorum Israël. <span class="Versetto" id="JL3_17">17&#160;</span>Et scietis quia ego Dominus Deus vester, habitans in Sion monte sancto meo; et erit Jerusalem sancta, et alieni non transibunt per eam amplius. <span class="Versetto" id="JL3_18">18&#160;</span>Et erit in die illa: stillabunt montes dulcedinem, et colles fluent lacte, et per omnes rivos Juda ibunt aquæ; et fons de domo Domini egredietur, et irrigabit torrentem spinarum. <span class="Versetto" id="JL3_19">19&#160;</span>Ægyptus in desolationem erit, et Idumæa in desertum perditionis, pro eo quod inique egerint in filios Juda, et effuderint sanguinem innocentem in terra sua. <span class="Versetto" id="JL3_20">20&#160;</span>Et Judæa in æternum habitabitur, et Jerusalem in generationem et generationem. <span class="Versetto" id="JL3_21">21&#160;</span>Et mundabo sanguinem eorum, quem non mundaveram; et Dominus commorabitur in Sion.]</p>

  <p class="footnote"></p>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>