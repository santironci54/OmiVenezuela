<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -TIMOTHEUM II</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">TIMOTHEUM II</p>

  <div class="divCap"><a href='2TI.xhtml#T21_0' class="button">1</a><a href='2TI.xhtml#T22_0' class="button">2</a><a href='2TI.xhtml#T23_0' class="button">3</a><a href='2TI.xhtml#T24_0' class="button">4</a></div>

  <p class='main' id='T20_0'></p>

  <h2>INCIPIT AD TIMOTHEUM II</h2>

  <p class='pT4' id='T21_0'>1</p>

  <p class='Normale'><span class="Versetto" id="T21_1">1&#160;</span>Paulus Apostolus Jesu Christi per voluntatem Dei, secundum promissionem vitæ, quæ est in Christo Jesu,<a href='#FN1'>*</a> <span class="Versetto" id="T21_2">2&#160;</span>Timotheo carissimo filio: gratia, misericordia, pax a Deo Patre, et Christo Jesu Domino nostro. <span class="Versetto" id="T21_3">3&#160;</span>Gratias ago Deo, cui servio a progenitoribus in conscientia pura, quod sine intermissione habeam tui memoriam in orationibus meis, nocte ac die<a href='#FN2'>†</a> <span class="Versetto" id="T21_4">4&#160;</span>desiderans te videre, memor lacrimarum tuarum, ut gaudio implear, <span class="Versetto" id="T21_5">5&#160;</span>recordationem accipiens ejus fidei, quæ est in te non ficta, quæ et habitavit primum in avia tua Loide, et matre tua Eunice, certus sum autem quod et in te. <span class="Versetto" id="T21_6">6&#160;</span>Propter quam causam admoneo te ut resuscites gratiam Dei, quæ est in te per impositionem manuum mearum.<a href='#FN3'>‡</a> <span class="Versetto" id="T21_7">7&#160;</span>Non enim dedit nobis Deus spiritum timoris: sed virtutis, et dilectionis, et sobrietatis.<a href='#FN4'>§</a> <span class="Versetto" id="T21_8">8&#160;</span>Noli itaque erubescere testimonium Domini nostri, neque me vinctum ejus: sed collabora Evangelio secundum virtutem Dei:<a href='#FN5'>**</a> <span class="Versetto" id="T21_9">9&#160;</span>qui nos liberavit, et vocavit vocatione sua sancta, non secundum opera nostra, sed secundum propositum suum, et gratiam, quæ data est nobis in Christo Jesu ante tempora sæcularia.<a href='#FN6'>††</a> <span class="Versetto" id="T21_10">10&#160;</span>Manifestata est autem nunc per illuminationem Salvatoris nostri Jesu Christi, qui destruxit quidem mortem, illuminavit autem vitam, et incorruptionem per Evangelium:<a href='#FN7'>‡‡</a> <span class="Versetto" id="T21_11">11&#160;</span>in quo positus sum ego prædicator, et Apostolus, et magister gentium.<a href='#FN8'>§§</a> <span class="Versetto" id="T21_12">12&#160;</span>Ob quam causam etiam hæc patior, sed non confundor. Scio enim cui credidi, et certus sum quia potens est depositum meum servare in illum diem.<a href='#FN9'>***</a> <span class="Versetto" id="T21_13">13&#160;</span>Formam habe sanorum verborum, quæ a me audisti in fide, et in dilectione in Christo Jesu.<a href='#FN10'>†††</a> <span class="Versetto" id="T21_14">14&#160;</span>Bonum depositum custodi per Spiritum Sanctum, qui habitat in nobis. <span class="Versetto" id="T21_15">15&#160;</span>Scis hoc, quod aversi sunt a me omnes, qui in Asia sunt, ex quibus est Phigellus, et Hermogenes. <span class="Versetto" id="T21_16">16&#160;</span>Det misericordiam Dominus Onesiphori domui: quia sæpe me refrigeravit, et catenam meam non erubuit: <span class="Versetto" id="T21_17">17&#160;</span>sed cum Romam venisset, sollicite me quæsivit, et invenit. <span class="Versetto" id="T21_18">18&#160;</span>Det illi Dominus invenire misericordiam a Domino in illa die. Et quanta Ephesi ministravit mihi, tu melius nosti.</p>

  <p class='pT4' id='T22_0'>2</p>

  <p class='Normale'><span class="Versetto" id="T22_1">1&#160;</span>Tu ergo fili mi, confortare in gratia, quæ est in Christo Jesu: <span class="Versetto" id="T22_2">2&#160;</span>et quæ audisti a me per multos testes, hæc commenda fidelibus hominibus, qui idonei erant et alios docere. <span class="Versetto" id="T22_3">3&#160;</span>Labora sicut bonus miles Christi Jesu. <span class="Versetto" id="T22_4">4&#160;</span>Nemo militans Deo implicat se negotiis sæcularibus: ut ei placeat, cui se probavit.<a href='#FN11'>*</a> <span class="Versetto" id="T22_5">5&#160;</span>Nam et qui certat in agone, non coronatur nisi legitime certaverit. <span class="Versetto" id="T22_6">6&#160;</span>Laborantem agricolam oportet primum de fructibus percipere.<a href='#FN12'>†</a> <span class="Versetto" id="T22_7">7&#160;</span>Intellige quæ dico: dabit enim tibi Dominus in omnibus intellectum. <span class="Versetto" id="T22_8">8&#160;</span>Memor esto Dominum Jesum Christum resurrexisse a mortuis ex semine David, secundum Evangelium meum,<a href='#FN13'>‡</a> <span class="Versetto" id="T22_9">9&#160;</span>in quo laboro usque ad vincula, quasi male operans: sed verbum Dei non est alligatum.<a href='#FN14'>§</a> <span class="Versetto" id="T22_10">10&#160;</span>Ideo omnia sustineo propter electos, ut et ipsi salutem consequantur, quæ est in Christo Jesu, cum gloria cælesti.<a href='#FN15'>**</a> <span class="Versetto" id="T22_11">11&#160;</span>Fidelis sermo: nam si commortui sumus, et convivemus:<a href='#FN16'>††</a> <span class="Versetto" id="T22_12">12&#160;</span>si sustinebimus, et conregnabimus: si negaverimus, et ille negabit nos: <span class="Versetto" id="T22_13">13&#160;</span>si non credimus, ille fidelis permanet, negare seipsum non potest. <span class="Versetto" id="T22_14">14&#160;</span>Hæc commone, testificans coram Domino. Noli contendere verbis: ad nihil enim utile est, nisi ad subversionem audientium.<a href='#FN17'>‡‡</a> <span class="Versetto" id="T22_15">15&#160;</span>Sollicite cura teipsum probabilem exhibere Deo, operarium inconfusibilem, recte tractantem verbum veritatis. <span class="Versetto" id="T22_16">16&#160;</span>Profana autem et vaniloquia devita: multum enim proficiunt ad impietatem: <span class="Versetto" id="T22_17">17&#160;</span>et sermo eorum ut cancer serpit: ex quibus est Hymenæus et Philetus,<a href='#FN18'>§§</a> <span class="Versetto" id="T22_18">18&#160;</span>qui a veritate exciderunt, dicentes resurrectionem esse jam factam, et subverterunt quorumdam fidem.<a href='#FN19'>***</a> <span class="Versetto" id="T22_19">19&#160;</span>Sed firmum fundamentum Dei stat, habens signaculum hoc: cognovit Dominus qui sunt ejus, et discedat ab iniquitate omnis qui nominat nomen Domini.<a href='#FN20'>†††</a> <span class="Versetto" id="T22_20">20&#160;</span>In magna autem domo non solum sunt vasa aurea, et argentea, sed et lignea, et fictilia: et quædam quidem in honorem, quædam autem in contumeliam.<a href='#FN21'>‡‡‡</a> <span class="Versetto" id="T22_21">21&#160;</span>Si quis ergo emundaverit se ab istis, erit vas in honorem sanctificatum, et utile Domino ad omne opus bonum paratum. <span class="Versetto" id="T22_22">22&#160;</span>Juvenilia autem desideria fuge, sectare vero justitiam, fidem, spem, caritatem, et pacem cum iis qui invocant Dominum de corde puro. <span class="Versetto" id="T22_23">23&#160;</span>Stultas autem et sine disciplina quæstiones devita: sciens quia generant lites.<a href='#FN22'>§§§</a> <span class="Versetto" id="T22_24">24&#160;</span>Servum autem Domini non oportet litigare: sed mansuetum esse ad omnes, docibilem, patientem,<a href='#FN23'>*</a> <span class="Versetto" id="T22_25">25&#160;</span>cum modestia corripientem eos qui resistunt veritati, nequando Deus det illis pœnitentiam ad cognoscendam veritatem,<a href='#FN24'>†</a> <span class="Versetto" id="T22_26">26&#160;</span>et resipiscant a diaboli laqueis, a quo captivi tenentur ad ipsius voluntatem.</p>

  <p class='pT4' id='T23_0'>3</p>

  <p class='Normale'><span class="Versetto" id="T23_1">1&#160;</span>Hoc autem scito, quod in novissimis diebus instabunt tempora periculosa: <span class="Versetto" id="T23_2">2&#160;</span>erunt homines seipsos amantes, cupidi, elati, superbi, blasphemi, parentibus non obedientes, ingrati, scelesti,<a href='#FN25'>*</a> <span class="Versetto" id="T23_3">3&#160;</span>sine affectione, sine pace, criminatores, incontinentes, immites, sine benignitate, <span class="Versetto" id="T23_4">4&#160;</span>proditores, protervi, tumidi, et voluptatum amatores magis quam Dei: <span class="Versetto" id="T23_5">5&#160;</span>habentes speciem quidem pietatis, virtutem autem ejus abnegantes. Et hos devita:<a href='#FN26'>†</a> <span class="Versetto" id="T23_6">6&#160;</span>ex his enim sunt qui penetrant domos, et captivas ducunt mulierculas oneratas peccatis, quæ ducuntur variis desideriis:<a href='#FN27'>‡</a> <span class="Versetto" id="T23_7">7&#160;</span>semper discentes, et numquam ad scientiam veritatis pervenientes.<a href='#FN28'>§</a> <span class="Versetto" id="T23_8">8&#160;</span>Quemadmodum autem Jannes et Mambres restiterunt Moysi: ita et hi resistunt veritati, homines corrupti mente, reprobi circa fidem;<a href='#FN29'>**</a> <span class="Versetto" id="T23_9">9&#160;</span>sed ultra non proficient: insipientia enim eorum manifesta erit omnibus, sicut et illorum fuit. <span class="Versetto" id="T23_10">10&#160;</span>Tu autem assecutus es meam doctrinam, institutionem, propositum, fidem, longanimitatem, dilectionem, patientiam, <span class="Versetto" id="T23_11">11&#160;</span>persecutiones, passiones: qualia mihi facta sunt Antiochiæ, Iconii, et Lystris: quales persecutiones sustinui, et ex omnibus eripuit me Dominus. <span class="Versetto" id="T23_12">12&#160;</span>Et omnes, qui pie volunt vivere in Christo Jesu, persecutionem patientur. <span class="Versetto" id="T23_13">13&#160;</span>Mali autem homines et seductores proficient in pejus, errantes, et in errorem mittentes.<a href='#FN30'>††</a> <span class="Versetto" id="T23_14">14&#160;</span>Tu vero permane in iis quæ didicisti, et credita sunt tibi: sciens a quo didiceris: <span class="Versetto" id="T23_15">15&#160;</span>et quia ab infantia sacras litteras nosti, quæ te possunt instruere ad salutem, per fidem quæ est in Christo Jesu.<a href='#FN31'>‡‡</a> <span class="Versetto" id="T23_16">16&#160;</span>Omnis Scriptura divinitus inspirata utilis est ad docendum, ad arguendum, ad corripiendum, et erudiendum in justitia: <span class="Versetto" id="T23_17">17&#160;</span>ut perfectus sit homo Dei, ad omne opus bonum instructus.</p>

  <p class='pT4' id='T24_0'>4</p>

  <p class='Normale'><span class="Versetto" id="T24_1">1&#160;</span>Testificor coram Deo, et Jesu Christo, qui judicaturus est vivos et mortuos, per adventum ipsius, et regnum ejus: <span class="Versetto" id="T24_2">2&#160;</span>prædica verbum, insta opportune, importune: argue, obsecra, increpa in omni patientia, et doctrina.<a href='#FN32'>*</a> <span class="Versetto" id="T24_3">3&#160;</span>Erit enim tempus, cum sanam doctrinam non sustinebunt, sed ad sua desideria coacervabunt sibi magistros, prurientes auribus,<a href='#FN33'>†</a> <span class="Versetto" id="T24_4">4&#160;</span>et a veritate quidem auditum avertent, ad fabulas autem convertentur. <span class="Versetto" id="T24_5">5&#160;</span>Tu vero vigila, in omnibus labora, opus fac evangelistæ, ministerium tuum imple. Sobrius esto.<a href='#FN34'>‡</a> <span class="Versetto" id="T24_6">6&#160;</span>Ego enim jam delibor, et tempus resolutionis meæ instat.<a href='#FN35'>§</a> <span class="Versetto" id="T24_7">7&#160;</span>Bonum certamen certavi, cursum consummavi, fidem servavi.<a href='#FN36'>**</a> <span class="Versetto" id="T24_8">8&#160;</span>In reliquo reposita est mihi corona justitiæ, quam reddet mihi Dominus in illa die, justus judex: non solum autem mihi, sed et iis, qui diligunt adventum ejus. Festina ad me venire cito.<a href='#FN37'>††</a> <span class="Versetto" id="T24_9">9&#160;</span>Demas enim me reliquit, diligens hoc sæculum, et abiit Thessalonicam: <span class="Versetto" id="T24_10">10&#160;</span>Crescens in Galatiam, Titus in Dalmatiam. <span class="Versetto" id="T24_11">11&#160;</span>Lucas est mecum solus. Marcum assume, et adduc tecum: est enim mihi utilis in ministerium. <span class="Versetto" id="T24_12">12&#160;</span>Tychicum autem misi Ephesum. <span class="Versetto" id="T24_13">13&#160;</span>Penulam, quam reliqui Troade apud Carpum, veniens affer tecum, et libros, maxime autem membranas.<a href='#FN38'>‡‡</a> <span class="Versetto" id="T24_14">14&#160;</span>Alexander ærarius multa mala mihi ostendit: reddet illi Dominus secundum opera ejus:<a href='#FN39'>§§</a> <span class="Versetto" id="T24_15">15&#160;</span>quem et tu devita: valde enim restitit verbis nostris. <span class="Versetto" id="T24_16">16&#160;</span>In prima mea defensione nemo mihi affuit, sed omnes me dereliquerunt: non illis imputetur.<a href='#FN40'>***</a> <span class="Versetto" id="T24_17">17&#160;</span>Dominus autem mihi astitit, et confortavit me, ut per me prædicatio impleatur, et audiant omnes gentes: et liberatus sum de ore leonis.<a href='#FN41'>†††</a> <span class="Versetto" id="T24_18">18&#160;</span>Liberavit me Dominus ab omni opere malo: et salvum faciet in regnum suum cæleste, cui gloria in sæcula sæculorum. Amen. <span class="Versetto" id="T24_19">19&#160;</span>Saluta Priscam, et Aquilam, et Onesiphori domum. <span class="Versetto" id="T24_20">20&#160;</span>Erastus remansit Corinthi. Trophimum autem reliqui infirmum Mileti. <span class="Versetto" id="T24_21">21&#160;</span>Festina ante hiemem venire. Salutant te Eubulus, et Pudens, et Linus, et Claudia, et fratres omnes. <span class="Versetto" id="T24_22">22&#160;</span>Dominus Jesus Christus cum spiritu tuo. Gratia vobiscum. Amen.</p>

  <p class="footnote"></p>

  <hr/>

  <aside id="FN1">
    <p class="f"><a class="notebackref" href="#T21_1"><span class="notemark">*</span> 1:1</a> <span class="fk">Argumentum</span><span class="ft"> Item Timotheo scribit de exhortatione martyrii, et de omni regula veritatis, et quid futurum sit temporibus novissimis, et de sua passione, scribens ei ab urbe Roma. </span><span class="fk">Paulus apostolus. </span><span class="ft"> Primo Apostolus salutat, deinde gratias agit de bono quod habet, ubi suum videndi eum desiderium ostendit. Postea monet ad prædicandum, et ad patientiam martyrii, suo exemplo et aliis modis. Inde dicit quales futuri sunt in novissimis diebus: tandem de tempore resolutionis suæ instanti. </span><span class="fk">Per voluntatem Dei. </span><span class="ft"> Non meis meritis, quasi dicat: Similiter et tu gratis missus es, et ideo prædicandæ gratiæ magis obnoxius.</span></p>
  </aside>

  <aside id="FN2">
    <p class="f"><a class="notebackref" href="#T21_3"><span class="notemark">†</span> 1:3</a> <span class="fk">Gratias ago. </span><span class="ft"> Agit gratias de bono ejus, commendans fidei gratiam quæ in Christo est. </span><span class="fk">Memoriam. </span><span class="ft"> Flevit enim Timotheus a Paulo dimissus, paratus cum eo ire ad omnia pericula. Quod ergo præsens habuit, absens teneat, </span><span class="fk">accipiens etiam recordationem fidei</span><span class="ft"> quæ te commoneat, cum etiam in feminis fuerit firma.</span></p>
  </aside>

  <aside id="FN3">
    <p class="f"><a class="notebackref" href="#T21_6"><span class="notemark">‡</span> 1:6</a> <span class="fk">Propter quam. </span><span class="ft"> Commendata fide illius, ad eam sine timore et erubescentia prædicandam exhortatur. </span><span class="fk">Per impositionem manuum. </span><span class="ft"> Hoc est, gratiam Spiritus sancti, quam accepisti ad Ecclesiæ institutionem, ad perpetranda miracula, ad omne religionis obsequium.</span></p>
  </aside>

  <aside id="FN4">
    <p class="f"><a class="notebackref" href="#T21_7"><span class="notemark">§</span> 1:7</a> <span class="fk">Timoris. </span><span class="ft"> Timore turbatus Petrus negavit Christum. Unde: </span><span class="fk">Nolite timere eos qui occidunt corpus</span><span class="ft"> Matth. 26. Hujus timoris non accepimus spiritum, sed illius de quo Dominus ait: </span><span class="fk">Eum timete qui potest corpus et animam perdere in gehennam. </span><span class="ft"> Spiritus enim sanctus dat timorem non mundi, sed Dei, qui potest perdere in gehennam ignis.</span></p>
  </aside>

  <aside id="FN5">
    <p class="f"><a class="notebackref" href="#T21_8"><span class="notemark">**</span> 1:8</a> <span class="fk">Noli itaque. </span><span class="ft"> Constantiam habendam docet nec erubescendum esse in professione: non est enim ut erubescatur in ea: quia sicut homo visus est Christus, gestis tamen apparuit Deus etsi crucifixus est, resurrexit tamen a mortuis, et multis videntibus suscipiente eum nube, in cœlum ascendit. Ubi ergo putatur infirmitas, ibi apparet potentia.</span></p>
  </aside>

  <aside id="FN6">
    <p class="f"><a class="notebackref" href="#T21_9"><span class="notemark">††</span> 1:9</a> <span class="fk">Qui nos liberavit. </span><span class="ft"> Vicem reddere liberanti convenit: Cujus cum beneficiis digne respondere non valemus, saltem legationem ejus fideliter et instanter agamus.</span></p>
  </aside>

  <aside id="FN7">
    <p class="f"><a class="notebackref" href="#T21_10"><span class="notemark">‡‡</span> 1:10</a> <span class="fk">Qui destruxit. </span><span class="ft"> Mors utpote victa, non est timenda pro fide Christi. </span><span class="fk">Illuminavit autem. </span><span class="ft"> Quo hæc spectent, ibi aperit: </span><span class="fk">Formam habens. Per Evangelium. </span><span class="ft"> Ostendit Deus vitam incorruptibilem, quæ prius ignota erat, ostendit, inquam, per prædicationem Evangelii cujus prædicator est Paulus.</span></p>
  </aside>

  <aside id="FN8">
    <p class="f"><a class="notebackref" href="#T21_11"><span class="notemark">§§</span> 1:11</a> <span class="fk">In quo positus sum. </span><span class="ft"> Hic suo exemplo hortatur. </span><span class="fk">Prædicator, et apostolus, et magister, </span><span class="ft"> etc. Quænam vero ratio est, cum seipsum jugiter gentium magistrum vocet? persuadere quippe vult, gentes quoque in hæreditatem Dei vocatas esse, atque ideo a consortio fidei non repellendas.</span></p>
  </aside>

  <aside id="FN9">
    <p class="f"><a class="notebackref" href="#T21_12"><span class="notemark">***</span> 1:12</a> <span class="fk">Scio enim. </span><span class="ft"> Quasi dicat: Ideo </span><span class="fk">non confundor, </span><span class="ft"> id est deficio, vel non frustra patior, quia promisit et verax est et potens: et ideo credidi illum ipsum, qui mihi reddet. </span><span class="fk">Quia potens est. </span><span class="ft"> Spe et magnificentia Salvatoris securus est, quia quod commendat illi, in tuto est. Illi autem commendat salutem suam, ut hic pro illo patiens, salutem inveniat penes illum cum cœperit judicare, ut puniens infideles, istum dignum æterna vita pronuntiet.</span></p>
  </aside>

  <aside id="FN10">
    <p class="f"><a class="notebackref" href="#T21_13"><span class="notemark">†††</span> 1:13</a> <span class="fk">Formam habens. </span><span class="ft"> Hic ostendit quo de se prædicta spectent. Quasi dicat: Ita laboro in isto officio mihi credito: similiter ergo et tu formam habens, etc. </span><span class="fk">Ex quibus est Phigellus et Hermogenes. </span><span class="ft"> Simulate hi cum Apostolo fuerunt, ut calumniam invenirent: sed postquam viderunt se manifestatos, recesserunt ab eo.</span></p>
  </aside>

  <aside id="FN11">
    <p class="f"><a class="notebackref" href="#T22_4"><span class="notemark">*</span> 2:4</a> <span class="fk">Nemo militans. </span><span class="ft"> Quasi dicat: Si bonus miles esse vis, non implices te sæcularibus negotiis, quia nemo, etc. </span><span class="fk">Negotiis. </span><span class="ft"> Negotia sæcularia sunt cum animus occupatur colligendæ cura pecuniæ sine labore corporis, ut negotiatores et hujusmodi: quod ne iste faceret, quia infirmus laborare non poterat, prohibet.</span></p>
  </aside>

  <aside id="FN12">
    <p class="f"><a class="notebackref" href="#T22_6"><span class="notemark">†</span> 2:6</a> <span class="fk">Laborantem agricolam. </span><span class="ft"> Quasi Timotheus quæreret: Unde ergo vivam cum fodere non possim, mendicare confundar? subdit </span><span class="fk">laborantem agricolam. </span><span class="ft"> Quasi dicat, etsi non implices te negotiis sæcularibus, est tamen unde vivere possis: </span><span class="fk">Quia oportet, </span><span class="ft"> etc. </span><span class="fk">Primum percipere. </span><span class="ft"> Id est sumere. </span><span class="fk">De fructibus. </span><span class="ft"> Id est necessaria ab auditoribus, quia dignus est operarius mercede sua; ut agricola vel vinitor primos fructus laboris sui degustat, ita Apostolus prius jubet eum sumere qui primus est, et sic, cæteris distribuere. Primo enim debet ille suam necessitatem implere ex his qui accepit, et post, aliis de his quæ supersunt ministrare.</span></p>
  </aside>

  <aside id="FN13">
    <p class="f"><a class="notebackref" href="#T22_8"><span class="notemark">‡</span> 2:8</a> <span class="fk">Memor esto. </span><span class="ft"> Labora sicut ego, et hoc spe vitæ æternæ. Hæc autem non propter Timotheum memorat, sed propter hæreticos quos prævidit futuros et ista negaturos.</span></p>
  </aside>

  <aside id="FN14">
    <p class="f"><a class="notebackref" href="#T22_9"><span class="notemark">§</span> 2:9</a> <span class="fk">Quasi male operans. </span><span class="ft"> Hic contumeliam notat quæ ei ingerebatur. </span><span class="fk">Sed verbum Dei non est alligatum. </span><span class="ft"> Quasi dicat: Licet ergo sim alligatus corpore, tamen verbum Dei non est alligatum: qui et sermone præsentes, et litteris absentes docere non cesso.</span></p>
  </aside>

  <aside id="FN15">
    <p class="f"><a class="notebackref" href="#T22_10"><span class="notemark">**</span> 2:10</a> <span class="fk">Salutem, </span><span class="ft"> etc., </span><span class="fk">cum gloria, </span><span class="ft"> etc. Quasi dicat: Justificati estis ut hic consequamini salutem, et, post hanc vitam, gloriam cœlestem.</span></p>
  </aside>

  <aside id="FN16">
    <p class="f"><a class="notebackref" href="#T22_11"><span class="notemark">††</span> 2:11</a> <span class="fk">Fidelis sermo. </span><span class="ft"> Est iste, quod consequentur salutem et gloriam, nam sumus mortui mundo, sicut Christus veteri homini, et sustinentes, id est martyres.</span></p>
  </aside>

  <aside id="FN17">
    <p class="f"><a class="notebackref" href="#T22_14"><span class="notemark">‡‡</span> 2:14</a> <span class="fk">Hæc commone. </span><span class="ft"> Hæc prædicta ut patiaris, commoneo te. Vel, hæc commone tuos. </span><span class="fk">Ad nihil enim utile est. </span><span class="ft"> Contentio minus stabilis sæpe generat scrupulum. Solent enim in contentione talia opponi elimato malevolentiæ argumento, ut moveant animos insipientium fratrum. Nec potest esse, quin contentio extorqueat aliquid quod dicatur contra conscientiam, ut intus in animo perdat, et foris victor accedat. Nemo enim patitur se vinci, licet sciat vera esse quæ audit. Collatio ergo inter Dei servos esse debet, non altercatio.</span></p>
  </aside>

  <aside id="FN18">
    <p class="f"><a class="notebackref" href="#T22_17"><span class="notemark">§§</span> 2:17</a> <span class="fk">Ex quibus est Hymenæus et Philetus. </span><span class="ft"> Horum prodidit nomina, ut ab his spiritualiter caveat, quos et profanos et impios designat et errantes a veritate.</span></p>
  </aside>

  <aside id="FN19">
    <p class="f"><a class="notebackref" href="#T22_18"><span class="notemark">***</span> 2:18</a> <span class="fk">Dicentes resurrectionem jam factam. </span><span class="ft"> Duæ sunt resurrectiones. Prima est quæ fit in anima per fidem, quando qui mortuus erat in infidelitate et aliis peccatis, per fidem et baptismum vivificatur. Altera, quæ erit corporum, quæ erit in die judicii. De illa resurrectione quæ fit in anima per fidem loquitur hic Apostolus, cum ait: </span><span class="fk">Dicentes resurrectionem, </span><span class="ft"> mentium scilicet </span><span class="fk">esse factam</span><span class="ft"> in baptismo, et in fide nullam resurrectionem corporum futuram. Omnes sectæ quæ religionem promittunt, concedunt resurrectionem mentium in fide. Aliter enim non viderentur audiendi. Volentes ergo credi sibi omnes etiam qui instituerunt alicujus falsæ religionis sectam, negare istam resurrectionem mentium non potuerunt, omnes de illa consenserunt. Sed corporum resurrectionem multi negaverunt, sicut isti quos nominat Apostolus.</span></p>
  </aside>

  <aside id="FN20">
    <p class="f"><a class="notebackref" href="#T22_19"><span class="notemark">†††</span> 2:19</a> <span class="fk">Cognovit Dominus qui sunt ejus, </span><span class="ft"> etc. Id est, amat et defendit præscitos suos. In hoc notatur præscientia, qua quos præscivit futuros esse conformes imaginis Filii sui, id est prædestinavit, vocavit, justificavit, glorificavit.</span></p>
  </aside>

  <aside id="FN21">
    <p class="f"><a class="notebackref" href="#T22_20"><span class="notemark">‡‡‡</span> 2:20</a> <span class="fk">Vasa aurea et argentea. </span><span class="ft"> Sicut enim vasa lignea et fictilia valent ut purgentur aurea et argentea, sic mali prosunt ad profectum bonorum. Magna ergo domus, Ecclesia, in qua sunt vasa aurea et argentea, id est, boni et fideles et sancti Dei servi ubique dispersi et spirituali unitate devincti, in eadem communione sacramentorum degentes. Et vasa lignea et fictilia, id est illi qui sunt in domo, ut non sint in compage domus, nec in societate pacifica, et tamen adhuc corpore simul cum bonis.</span></p>
  </aside>

  <aside id="FN22">
    <p class="f"><a class="notebackref" href="#T22_23"><span class="notemark">§§§</span> 2:23</a> <span class="fk">Stultas autem et sine disciplina quæstiones devita. </span><span class="ft"> Non omnes quæstiones vitandæ, sed nutiles et sine disciplina.</span></p>
  </aside>

  <aside id="FN23">
    <p class="f"><a class="notebackref" href="#T22_24"><span class="notemark">*</span> 2:24</a> <span class="fk">Servum autem Domini non oportet litigare, sed mansuetum esse ad omnes. </span><span class="ft"> Satis obstrepunt contradicentes. Ne ergo servus Dei sibi obstrepat studio altercandi. Non deesse voluit nos fratrum correptioni, nec studere certamini. Multi enim homines cum a somno excitantur, litigare volunt, aurursus dormire, cum litigare prohibentur.</span></p>
  </aside>

  <aside id="FN24">
    <p class="f"><a class="notebackref" href="#T22_25"><span class="notemark">†</span> 2:25</a> <span class="fk">Nequando det illis Deus pœnitentiam ad cognoscendam veritatem. </span><span class="ft"> Non prodest correptio, nisi supernus medicus respiciat, id est nisi faciat, ut peccati sui quemque pœniteat. Quæ pœnitentia pudore et timore displicendi aliis interdum impeditur, dum plus delectat hominem aliorum existimatio; quam justitia, qua se quisque humiliat pœnitendo. Ideoque non solum cum agitur pœnitentia, verum etiam ut agatur, Dei misericordia necessaria est. Ut enim Petrus amare fleret, respexit eum Dominus. Et ideo Apostolus hic dicit: </span><span class="fk">Det illis Deus pœnitentiam</span><span class="ft"> Matth. 26..</span></p>
  </aside>

  <aside id="FN25">
    <p class="f"><a class="notebackref" href="#T23_2"><span class="notemark">*</span> 3:2</a> <span class="fk">Seipsos amantes. </span><span class="ft"> Non Dominum, ut Petrus, qui ter interrogatus a Domino, ter professus est se eum diligere dicens: </span><span class="fk">Tu scis quia amo te. </span><span class="ft"> Unde et Dominus ei oves pascendas credidit: quia in pascendis ovibus vera monstratur dilectio, si quis ibi non quærit sua, sed quæ Christi sunt. Ex eo autem quod seipsos, non Deum amant, quasi ex radice hæc quæ sequuntur mala oriuntur. </span><span class="fk">Ingrati. </span><span class="ft"> Illi sunt ingrati qui corrigentibus mala pro bonis reddunt.</span></p>
  </aside>

  <aside id="FN26">
    <p class="f"><a class="notebackref" href="#T23_5"><span class="notemark">†</span> 3:5</a> <span class="fk">Habentes speciem. </span><span class="ft"> Quia habent eadem sacramenta cum piis. </span><span class="fk">Virtutem autem. </span><span class="ft"> Virtus est, charitas de corde puro, conscientia bona, et fide non ficta.</span></p>
  </aside>

  <aside id="FN27">
    <p class="f"><a class="notebackref" href="#T23_6"><span class="notemark">‡</span> 3:6</a> <span class="fk">Qui penetrant. </span><span class="ft"> Ingrediebantur enim domos mulierum, et decipiebant eas.</span></p>
  </aside>

  <aside id="FN28">
    <p class="f"><a class="notebackref" href="#T23_7"><span class="notemark">§</span> 3:7</a> <span class="fk">Semper discentes et nunquam ad scientiam, </span><span class="ft"> etc. Nos autem semper ambulemus in via donec eo veniamus quo ducit via, nusquam in illa remaneamus, donec perducat ubi maneamus. Atque ita et quærendo tendimus, et inveniendo, ad aliquid pervenimus.</span></p>
  </aside>

  <aside id="FN29">
    <p class="f"><a class="notebackref" href="#T23_8"><span class="notemark">**</span> 3:8</a> <span class="fk">Quemadmodum autem Jannes, </span><span class="ft"> etc. Quasi dicat: Tales seducunt: veritati autem semper resistunt. Et hoc est quod ait: </span><span class="fk">Quemadmodum autem Jannes, </span><span class="ft"> etc. Jannes et Mambres, duo fratres, fuerunt magi Pharaonis. Horum nomina non invenit Apostolus in divinis libris, sed in apocryphis, de quibus hoc sumitur. Hi autem restiterunt Moysi usque ad tertium signum, in quo defecerunt dicentes: </span><span class="fk">Digitus Dei est hic. </span><span class="ft"> Et sicut illi restiterunt Moysi, ita hi scilicet hæretici mihi resistunt.</span></p>
  </aside>

  <aside id="FN30">
    <p class="f"><a class="notebackref" href="#T23_13"><span class="notemark">††</span> 3:13</a> <span class="fk">Mali autem homines, </span><span class="ft"> etc. Tales sunt qui timent hos lædere coram quibus loquuntur qui non præparant ad tentationes, sed promittunt felicitatem hujus sæculi, quam Deus ipse sæculo nos promisit. Ille prædicit labores usque in finem venturos sæculo: tu prospera. Ille ad confortandum cor tuum, venit pati, mori, sputis illiniri, spinis coronari, opprobria ferre, fel et acetum bibere, ligno configi. Omnia hæc ille tulit pro te. Ille confortans infirmum, ut cum crediderit, non speret prospera hujus sæculi; unde: </span><span class="fk">Fili, accedens ad servitutem Dei, sta in justitia et timore, et præpara animam tuam ad tentationes. </span></p>
  </aside>

  <aside id="FN31">
    <p class="f"><a class="notebackref" href="#T23_15"><span class="notemark">‡‡</span> 3:15</a> <span class="fk">Sacras litteras nosti quæ te, </span><span class="ft"> etc. Multum signat prodesse Veteris Testamenti habere notitiam, ubi Christi persona et incarnatio insinuatur quæ ad salutem hominum valet.</span></p>
  </aside>

  <aside id="FN32">
    <p class="f"><a class="notebackref" href="#T24_2"><span class="notemark">*</span> 4:2</a> <span class="fk">Importune. </span><span class="ft"> Tu opportune agis, sed importunus esse videris ei qui non libenter audit, quod tamen ei aliquando prodest. Tu tamen sciens hoc illi esse opportunum, quod ei videtur importunum, dilectionem curamque sanitatis ejus, animo teneas mansueto et modesto. </span><span class="fk">Increpa in omnibus. </span><span class="ft"> Timotheo acriorem suadet patientiam. Tito nimis patienti, imperium persuadet.</span></p>
  </aside>

  <aside id="FN33">
    <p class="f"><a class="notebackref" href="#T24_3"><span class="notemark">†</span> 4:3</a> <span class="fk">Coacervabunt sibi magistros. </span><span class="ft"> Id est, qui ea doceant quæ volunt. Prophetia est sancti apostoli, qui præscius futurorum, in doctrina præcipit esse instandum, ut contra hoc quod futurum erat, præparetur Ecclesia. Tales enim dicit futuros, qui pro desideriis suis doceri volunt ut a magistris scilicet constantibus et veracibus ad eos convertantur qui hæc illos doceant quæ libenter audiant, quia veritas illis aspera videbitur, ut relicta vera doctrina fabulis vacent.</span></p>
  </aside>

  <aside id="FN34">
    <p class="f"><a class="notebackref" href="#T24_5"><span class="notemark">‡</span> 4:5</a> <span class="fk">Opus fac evangelistæ. </span><span class="ft"> Testando opere quod ore prædicans, ut retorqueatur os turturis ad ascellas, et sint mala punica et tintinnabula in extremis oris hyacinthinæ tunicæ.</span></p>
  </aside>

  <aside id="FN35">
    <p class="f"><a class="notebackref" href="#T24_6"><span class="notemark">§</span> 4:6</a> <span class="fk">Delibor. </span><span class="ft"> Libare dicimus, degustare, fundere et immolare. Inde delibare, quod tamen hic pro ipsa immolatione ponitur, passionem enim suam delibationem appellat. Deo enim immolatur qui pro justitia patitur.</span></p>
  </aside>

  <aside id="FN36">
    <p class="f"><a class="notebackref" href="#T24_7"><span class="notemark">**</span> 4:7</a> <span class="fk">Fidem, </span><span class="ft"> quæ est caput Christianæ religionis, </span><span class="fk">servavi, </span><span class="ft"> quæ non potest haberi nisi Deo miserante, quia donum Dei est; unde alibi ait: </span><span class="fk">Misericordiam </span><span class="fk">consecutus sum, </span><span class="ft"> non quia fidelis eram, sed </span><span class="fk">ut fidelis essem. </span><span class="ft"> Apostolum enim invenimus sine ullis bonis meritis, imo cum multis vitiis Dei gratiam consecutum, reddentibus bona pro malis. Qui sua jam propinquante passione bona merita sua commemorat, post quæ consequetur coronam, qui post mala merita consecutus est gratiam: quæ nisi prius gratuita donaretur, corona non redderetur. Non ergo merita ipsius tanquam ipsius sunt, id est ex ipso ei comparata, sed dona Dei sunt.</span></p>
  </aside>

  <aside id="FN37">
    <p class="f"><a class="notebackref" href="#T24_8"><span class="notemark">††</span> 4:8</a> <span class="fk">Reddet. </span><span class="ft"> Si enim fides gratia est, et vita æterna quasi merces est fidei; videtur quidem Deus vitam æternam tanquam debitum reddere cui debet fideli, quia promeruit illam per fidem; sed quia fides gratia est, et vita æterna est gratia, per gratiam ergo reddet. </span><span class="fk">Justus judex. </span><span class="ft"> Utique justus retribuendo bona pro bonis, quia tamen prius misericors est retribuendo bona pro malis; ipsa justitia qua retribuuntur bona pro bonis non est sine misericordia.</span></p>
  </aside>

  <aside id="FN38">
    <p class="f"><a class="notebackref" href="#T24_13"><span class="notemark">‡‡</span> 4:13</a> <span class="fk">Penulam. </span><span class="ft"> CHRYS. Pallium hic penulam dicit, etc., usque ad ne ab aliis hanc accipere opus sit.</span></p>
  </aside>

  <aside id="FN39">
    <p class="f"><a class="notebackref" href="#T24_14"><span class="notemark">§§</span> 4:14</a> <span class="fk">Alexander. </span><span class="ft"> Iste est quem supra dixit reversum ad apostasiam, qui fabricabat ædes Dianæ apud Athenas, et omnes contra Apostolum commovit. </span><span class="fk">Multa mihi mala ostendit. </span><span class="ft"> CHRYS. Qui a magno aliquo premitur, etc., usque ad ut infirmiores quoque etiam ex hac parte solatium capiant.</span></p>
  </aside>

  <aside id="FN40">
    <p class="f"><a class="notebackref" href="#T24_16"><span class="notemark">***</span> 4:16</a> <span class="fk">Defensione. </span><span class="ft"> Pressuram et tribulationem sibi illatam defensionem appellat: tribulatio defensio est Christianis, quia defendit eos in die judicii. </span><span class="fk">Non illis imputetur. </span><span class="ft"> Non orat pro Alexandro, qui invidentia fraternitatem oppugnando peccaverat, sed pro his qui abruperant amorem, sed timore succubuerunt; orat ut eis ignoscatur. Multum enim interest inter eos qui hoc modo et eos qui illo modo peccant.</span></p>
  </aside>

  <aside id="FN41">
    <p class="f"><a class="notebackref" href="#T24_17"><span class="notemark">†††</span> 4:17</a> <span class="fk">De ore leonis. </span><span class="ft"> Neronis, de cujus manibus liberatus est a Domino, quando venit Romam adductus ab his qui præerant Judææ, ob hoc quod Cæsarem appellasset. Nam cum venisset Romam duobus annis mansit in libera custodia, post etiam transivit ad alias nationes quæ erant in circuitu Romæ.</span></p>
  </aside>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>