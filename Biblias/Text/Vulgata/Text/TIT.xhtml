<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -TITUM</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">TITUM</p>

  <div class="divCap"><a href='TIT.xhtml#TT1_0' class="button">1</a><a href='TIT.xhtml#TT2_0' class="button">2</a><a href='TIT.xhtml#TT3_0' class="button">3</a></div>

  <p class='main' id='TT0_0'></p>

  <h2>INCIPIT AD TITUM</h2>

  <p class='pT4' id='TT1_0'>1</p>

  <p class='Normale'><span class="Versetto" id="TT1_1">1&#160;</span>Paulus servus Dei, Apostolus autem Jesu Christi secundum fidem electorum Dei, et agnitionem veritatis, quæ secundum pietatem est<a href='#FN1'>*</a> <span class="Versetto" id="TT1_2">2&#160;</span>in spem vitæ æternæ, quam promisit qui non mentitur, Deus, ante tempora sæcularia:<a href='#FN2'>†</a> <span class="Versetto" id="TT1_3">3&#160;</span>manifestavit autem temporibus suis verbum suum in prædicatione, quæ credita est mihi secundum præceptum Salvatoris nostri Dei:<a href='#FN3'>‡</a> <span class="Versetto" id="TT1_4">4&#160;</span>Tito dilecto filio secundum communem fidem, gratia, et pax a Deo Patre, et Christo Jesu Salvatore nostro.<a href='#FN4'>§</a> <span class="Versetto" id="TT1_5">5&#160;</span>Hujus rei gratia reliqui te Cretæ, ut ea quæ desunt, corrigas, et constituas per civitates presbyteros, sicut et ego disposui tibi,<a href='#FN5'>**</a> <span class="Versetto" id="TT1_6">6&#160;</span>si quis sine crimine est, unius uxoris vir, filios habens fideles, non in accusatione luxuriæ, aut non subditos.<a href='#FN6'>††</a> <span class="Versetto" id="TT1_7">7&#160;</span>Oportet enim episcopum sine crimine esse, sicut Dei dispensatorem: non superbum, non iracundum, non vinolentum, non percussorem, non turpis lucri cupidum:<a href='#FN7'>‡‡</a> <span class="Versetto" id="TT1_8">8&#160;</span>sed hospitalem, benignum, sobrium, justum, sanctum, continentem, <span class="Versetto" id="TT1_9">9&#160;</span>amplectentem eum, qui secundum doctrinam est, fidelem sermonem: ut potens sit exhortari in doctrina sana, et eos qui contradicunt, arguere.<a href='#FN8'>§§</a> <span class="Versetto" id="TT1_10">10&#160;</span>Sunt enim multi etiam inobedientes, vaniloqui, et seductores: maxime qui de circumcisione sunt: <span class="Versetto" id="TT1_11">11&#160;</span>quos oportet redargui: qui universas domos subvertunt, docentes quæ non oportet, turpis lucri gratia. <span class="Versetto" id="TT1_12">12&#160;</span>Dixit quidam ex illis, proprius ipsorum propheta: Cretenses semper mendaces, malæ bestiæ, ventres pigri.<a href='#FN9'>***</a> <span class="Versetto" id="TT1_13">13&#160;</span>Testimonium hoc verum est. Quam ob causam increpa illos dure, ut sani sint in fide, <span class="Versetto" id="TT1_14">14&#160;</span>non intendentes judaicis fabulis, et mandatis hominum, aversantium se a veritate.<a href='#FN10'>†††</a> <span class="Versetto" id="TT1_15">15&#160;</span>Omnia munda mundis: coinquinatis autem et infidelibus, nihil est mundum, sed inquinatæ sunt eorum et mens et conscientia.<a href='#FN11'>‡‡‡</a> <span class="Versetto" id="TT1_16">16&#160;</span>Confitentur se nosse Deum, factis autem negant: cum sint abominati, et incredibiles, et ad omne opus bonum reprobi.<a href='#FN12'>§§§</a></p>

  <p class='pT4' id='TT2_0'>2</p>

  <p class='Normale'><span class="Versetto" id="TT2_1">1&#160;</span>Tu autem loquere quæ decent sanam doctrinam:<a href='#FN13'>*</a> <span class="Versetto" id="TT2_2">2&#160;</span>senes ut sobrii sint, pudici, prudentes, sani in fide, in dilectione, in patientia:<a href='#FN14'>†</a> <span class="Versetto" id="TT2_3">3&#160;</span>anus similiter in habitu sancto, non criminatrices, non multo vino servientes, bene docentes:<a href='#FN15'>‡</a> <span class="Versetto" id="TT2_4">4&#160;</span>ut prudentiam doceant adolescentulas, ut viros suos ament, filios suos diligant,<a href='#FN16'>§</a> <span class="Versetto" id="TT2_5">5&#160;</span>prudentes, castas, sobrias, domus curam habentes, benignas, subditas viris suis, ut non blasphemetur verbum Dei.<a href='#FN17'>**</a> <span class="Versetto" id="TT2_6">6&#160;</span>Juvenes similiter hortare ut sobrii sint. <span class="Versetto" id="TT2_7">7&#160;</span>In omnibus teipsum præbe exemplum bonorum operum, in doctrina, in integritate, in gravitate,<a href='#FN18'>††</a> <span class="Versetto" id="TT2_8">8&#160;</span>verbum sanum, irreprehensibile: ut is qui ex adverso est, vereatur, nihil habens malum dicere de nobis. <span class="Versetto" id="TT2_9">9&#160;</span>Servos dominis suis subditos esse, in omnibus placentes, non contradicentes, <span class="Versetto" id="TT2_10">10&#160;</span>non fraudantes, sed in omnibus fidem bonam ostendentes: ut doctrinam Salvatoris nostri Dei ornent in omnibus.<a href='#FN19'>‡‡</a> <span class="Versetto" id="TT2_11">11&#160;</span>Apparuit enim gratia Dei Salvatoris nostri omnibus hominibus,<a href='#FN20'>§§</a> <span class="Versetto" id="TT2_12">12&#160;</span>erudiens nos, ut abnegantes impietatem, et sæcularia desideria, sobrie, et juste, et pie vivamus in hoc sæculo, <span class="Versetto" id="TT2_13">13&#160;</span>exspectantes beatam spem, et adventum gloriæ magni Dei, et Salvatoris nostri Jesu Christi:<a href='#FN21'>***</a> <span class="Versetto" id="TT2_14">14&#160;</span>qui dedit semetipsum pro nobis, ut nos redimeret ab omni iniquitate, et mundaret sibi populum acceptabilem, sectatorem bonorum operum. <span class="Versetto" id="TT2_15">15&#160;</span>Hæc loquere, et exhortare, et argue cum omni imperio. Nemo te contemnat.<a href='#FN22'>†††</a></p>

  <p class='pT4' id='TT3_0'>3</p>

  <p class='Normale'><span class="Versetto" id="TT3_1">1&#160;</span>Admone illos principibus, et potestatibus subditos esse, dicto obedire, ad omne opus bonum paratos esse:<a href='#FN23'>*</a> <span class="Versetto" id="TT3_2">2&#160;</span>neminem blasphemare, non litigiosos esse, sed modestos, omnem ostendentes mansuetudinem ad omnes homines. <span class="Versetto" id="TT3_3">3&#160;</span>Eramus enim aliquando et nos insipientes, increduli, errantes, servientes desideriis, et voluptatibus variis, in malitia et invidia agentes, odibiles, odientes invicem.<a href='#FN24'>†</a> <span class="Versetto" id="TT3_4">4&#160;</span>Cum autem benignitas et humanitas apparuit Salvatoris nostri Dei,<a href='#FN25'>‡</a> <span class="Versetto" id="TT3_5">5&#160;</span>non ex operibus justitiæ, quæ fecimus nos, sed secundum suam misericordiam salvos nos fecit per lavacrum regenerationis et renovationis Spiritus Sancti, <span class="Versetto" id="TT3_6">6&#160;</span>quem effudit in nos abunde per Jesum Christum Salvatorem nostrum: <span class="Versetto" id="TT3_7">7&#160;</span>ut justificati gratia ipsius, hæredes simus secundum spem vitæ æternæ. <span class="Versetto" id="TT3_8">8&#160;</span>Fidelis sermo est: et de his volo te confirmare: ut curent bonis operibus præesse qui credunt Deo. Hæc sunt bona, et utilia hominibus. <span class="Versetto" id="TT3_9">9&#160;</span>Stultas autem quæstiones, et genealogias, et contentiones, et pugnas legis devita: sunt enim inutiles, et vanæ. <span class="Versetto" id="TT3_10">10&#160;</span>Hæreticum hominem post unam et secundam correptionem devita:<a href='#FN26'>§</a> <span class="Versetto" id="TT3_11">11&#160;</span>sciens quia subversus est, qui ejusmodi est, et delinquit, cum sit proprio judicio condemnatus.<a href='#FN27'>**</a> <span class="Versetto" id="TT3_12">12&#160;</span>Cum misero ad te Artemam, aut Tychicum, festina ad me venire Nicopolim: ibi enim statui hiemare. <span class="Versetto" id="TT3_13">13&#160;</span>Zenam legisperitum et Apollo sollicite præmitte, ut nihil illis desit.<a href='#FN28'>††</a> <span class="Versetto" id="TT3_14">14&#160;</span>Discant autem et nostri bonis operibus præesse ad usus necessarios: ut non sint infructuosi. <span class="Versetto" id="TT3_15">15&#160;</span>Salutant te qui mecum sunt omnes: saluta eos qui nos amant in fide. Gratia Dei cum omnibus vobis. Amen.</p>

  <p class="footnote"></p>

  <hr/>

  <aside id="FN1">
    <p class="f"><a class="notebackref" href="#TT1_1"><span class="notemark">*</span> 1:1</a> <span class="fk">Argumentum</span><span class="ft"> Titum commonefacit et instruit de constitutione presbyterii et de spirituali conversatione, et hæreticis vitandis, qui in traditionibus Judaicis credunt, scribens ei a Nicopoli. </span><span class="fk">Paulus servus, </span><span class="ft"> etc. Conditione non tamen peccati misera servitute. sed </span><span class="fk">Dei. </span><span class="ft"> Quidam nobilitate, qualiter Moyses et David servi sunt appellati, et Maria ancilla. </span><span class="fk">Secundum fidem electi. </span><span class="ft"> Id est quam tenent vel qua salvantur electi Dei, et ideo per ea magis laborandum.</span></p>
  </aside>

  <aside id="FN2">
    <p class="f"><a class="notebackref" href="#TT1_2"><span class="notemark">†</span> 1:2</a> <span class="fk">In spem vitæ æternæ. </span><span class="ft"> Hæc res. hic fructus apostolici officii. Per hoc commendat officium apostolicum non tepidius agendum. </span><span class="fk">Ante tempora, </span><span class="ft"> etc. Non recens promissio, sed ante tempora omnium sæculorum.</span></p>
  </aside>

  <aside id="FN3">
    <p class="f"><a class="notebackref" href="#TT1_3"><span class="notemark">‡</span> 1:3</a> <span class="fk">Manifestavit. </span><span class="ft"> Congruis hoc factum est temporibus, scilicet Verbum, id est Filius: </span><span class="fk">Hæc est vita æterna. </span></p>
  </aside>

  <aside id="FN4">
    <p class="f"><a class="notebackref" href="#TT1_4"><span class="notemark">§</span> 1:4</a> <span class="fk">Filio secundum communem fidem. </span><span class="ft"> Id est catholicam non privatam alicujus. Catholicon Græce, commune vel universale dicitur Latine. </span><span class="fk">Hujus rei gratia. </span><span class="ft"> Primo dicit quid agere debeat et quales ordinare presbyteros, incipiens ita, </span><span class="fk">hujus rei gratia. </span><span class="ft"> Dum hæc recolit, sicut ei disposuerat monet exsequi.</span></p>
  </aside>

  <aside id="FN5">
    <p class="f"><a class="notebackref" href="#TT1_5"><span class="notemark">**</span> 1:5</a> <span class="fk">Presbyteros. </span><span class="ft"> Pluraliter dicit presbyteros, non autem singulariter, ut scilicet pastoralis curæ onus facilius sustineatur, per multos divisum.</span></p>
  </aside>

  <aside id="FN6">
    <p class="f"><a class="notebackref" href="#TT1_6"><span class="notemark">††</span> 1:6</a> <span class="fk">Sine crimine. </span><span class="ft"> Si dixisset, sine peccato, nullus in Ecclesia recte posset ordinari minister. Multi enim baptizati fideles sunt sine crimine, sine peccato vero in hac vita neminem dixerim; non quia peccati aliquid remaneat quod in baptismate non dimittatur, sed quia in nobis in hujus vitæ infirmitate manentibus quotidie fieri non quiescunt, quæ fideliter orantibus quotidie remittantur. Quamlibet valde justum discutias in hac vita, non est tamen sine peccato. </span><span class="fk">Unius uxoris virum. </span><span class="ft"> (HIERON. </span><span class="fk">Epist. ad Oceanum.</span><span class="ft">) Post baptismum, etc., usque ad quia est ab uno Deo apostatare, et in alterius superstitionem ire. </span><span class="fk">Filios habens fideles. </span><span class="ft"> Id est, nec saltem de luxuria accusatos, vel sibi non subditos. Alioquin nec spes in illo est corrigendi alios, nec frontem habet ad alios talium cohabitator.</span></p>
  </aside>

  <aside id="FN7">
    <p class="f"><a class="notebackref" href="#TT1_7"><span class="notemark">‡‡</span> 1:7</a> <span class="fk">Oportet enim. </span><span class="ft"> Talis debet constitui: necesse est enim ad tractationem officii eum </span><span class="fk">esse sine crimine, </span><span class="ft"> id est irreprehensibilem episcopum. Hic aperte ostendit presbyterorum nomine episcopos supra fuisse designatos.</span></p>
  </aside>

  <aside id="FN8">
    <p class="f"><a class="notebackref" href="#TT1_9"><span class="notemark">§§</span> 1:9</a> <span class="fk">Eos qui contradicunt, arguere. </span><span class="ft"> Contradicentes non uno modo intelligendi sunt, paucissimi quippe nobis contradicunt loquendo, sed multi male vivendo. Quis enim audet apertissime loquendo contradicere veritati. Non contradicunt multi lingua, sed vita: quos redarguere bonum opus est, grandis sarcina, clivus arduus.</span></p>
  </aside>

  <aside id="FN9">
    <p class="f"><a class="notebackref" href="#TT1_12"><span class="notemark">***</span> 1:12</a> <span class="fk">Dixit quidam ex illis. </span><span class="ft"> AUG., lib. II contra adversarium leg. et prophet. Iste fuit Epimenides Cretensis, in cujus libris hoc invenitur, etc., usque ad ad ministerium domus Dei assumendum est.</span></p>
  </aside>

  <aside id="FN10">
    <p class="f"><a class="notebackref" href="#TT1_14"><span class="notemark">†††</span> 1:14</a> <span class="fk">Mandatis. </span><span class="ft"> Quia mandata legis post manifestam veritatem, jam hominum, non Dei mandata sunt.</span></p>
  </aside>

  <aside id="FN11">
    <p class="f"><a class="notebackref" href="#TT1_15"><span class="notemark">‡‡‡</span> 1:15</a> <span class="fk">Omnia munda mundis. </span><span class="ft"> Hoc ipsi negant ideo, quia in lege quædam Moyses prohibuit, et ab immundis munda discrevit. Hoc autem non secundum naturas quas Deus creavit, intelligi voluit, sed secundum significationes: Omnia ergo munda sunt mundis secundum naturam; unde in Genesi: </span><span class="fk">Vidit Deus cuncta quæ fecerat, et erant valde bona. </span><span class="ft"> Secundum significationes quædam immunda sunt Judæis: nec nobis omnia apta sunt, vel propter salutem corporum, vel propter consuetudinem humanæ societatis.</span></p>
  </aside>

  <aside id="FN12">
    <p class="f"><a class="notebackref" href="#TT1_16"><span class="notemark">§§§</span> 1:16</a> <span class="fk">Factis autem. </span><span class="ft"> Si negatio non tantum lingua fit, sed etiam factis, certe multos invenimus Antichristos, qui ore confitentur Christum, et moribus dissentiunt ab eo. Quisquis factis negat Christum Antichristus est. Tales sunt omnes mali catholici, qui non verbis, sed factis negant. Nolite ergo esse tanquam de fide securi, adjungite fidei rectæ vitam rectam, ut Christum confiteamini, et verbis vera docendo, et factis bene vivendo. Nam si confitemini verbis et non factis, fides tantum meorum proprie fides est dæmoniorum.</span></p>
  </aside>

  <aside id="FN13">
    <p class="f"><a class="notebackref" href="#TT2_1"><span class="notemark">*</span> 2:1</a> <span class="fk">Tu autem loquere quæ decent sanam doctrinam. </span><span class="ft"> Hæc sunt quæ ad bonos mores pertinent.</span></p>
  </aside>

  <aside id="FN14">
    <p class="f"><a class="notebackref" href="#TT2_2"><span class="notemark">†</span> 2:2</a> <span class="fk">Senes ut sobrii sint. </span><span class="ft"> CHRYS. Habet senectus vitia quædam propria, et morbos quibus juventus caret. Et ipsa quoque senectus morbus est, inest illi tamen præterea segnities quædam ac tarditas, oblivio profunda, obtusio sensuum et iracundia. Sunt enim plurima quæ in hujusmodi ætate vix fieri patiantur.</span></p>
  </aside>

  <aside id="FN15">
    <p class="f"><a class="notebackref" href="#TT2_3"><span class="notemark">‡</span> 2:3</a> <span class="fk">In habitu sancto. </span><span class="ft"> Ut scilicet earum incessus, motus, vultus, sermo præferant sanctitatem. </span><span class="fk">Non vino multo. </span><span class="ft"> Solent enim esse quædam, quæ corporis frigescente luxuria, vino se pro libidine dederunt.</span></p>
  </aside>

  <aside id="FN16">
    <p class="f"><a class="notebackref" href="#TT2_4"><span class="notemark">§</span> 2:4</a> <span class="fk">Ut viros suos. </span><span class="ft"> Quos naturali affectu naturaliter diligunt, ament etiam pudica dilectione, ut scilicet cum pudore viris debitum potius reddant, quam exigant.</span></p>
  </aside>

  <aside id="FN17">
    <p class="f"><a class="notebackref" href="#TT2_5"><span class="notemark">**</span> 2:5</a> <span class="fk">Ut non blasphemetur. </span><span class="ft"> Hoc ad senes et ad omnia superiora potest referri, quasi dicat: Hortare senes, et anus, et adolescentulas, ut ita se habeant ut dixi, quod ideo facere debent ut non blasphemetur, etc.</span></p>
  </aside>

  <aside id="FN18">
    <p class="f"><a class="notebackref" href="#TT2_7"><span class="notemark">††</span> 2:7</a> <span class="fk">In omnibus, </span><span class="ft"> etc. Omnis enim qui male vivit in conspectu eorum quibus præpositus est, quantum in ipso est occidit eos; etiamsi illi vivunt, de misericordia Dei vivunt.</span></p>
  </aside>

  <aside id="FN19">
    <p class="f"><a class="notebackref" href="#TT2_10"><span class="notemark">‡‡</span> 2:10</a> <span class="fk">Ut doctrinam Salvatoris. </span><span class="ft"> Hoc refertur ad omnia prædicta, scilicet ad senes, et anus, et servos, quasi dicat: Hortare omnes prædictos, ut ita se habeant sicut præscriptum est, ut ita ornent in actibus suis doctrinam Salvatoris, etc. </span><span class="fk">Ornent. </span><span class="ft"> Ornamentum doctoris est honesta vita discipuli.</span></p>
  </aside>

  <aside id="FN20">
    <p class="f"><a class="notebackref" href="#TT2_11"><span class="notemark">§§</span> 2:11</a> <span class="fk">Apparuit enim. </span><span class="ft"> Quasi dicat: Omnes monendi sunt, quia omnibus natus est Christus, nullum exclusit. Vel, </span><span class="fk">Gratia, </span><span class="ft"> id est Christus qui est gratia Dei. Vel, </span><span class="fk">gratia Dei et Salvatoris, </span><span class="ft"> etc., id est Deus et Salvator noster, scilicet Dei Filius, etsi invisibilis sit in forma Dei, tamen per gratiam apparuit in forma servi.</span></p>
  </aside>

  <aside id="FN21">
    <p class="f"><a class="notebackref" href="#TT2_13"><span class="notemark">***</span> 2:13</a> <span class="fk">Et adventum gloriæ magni Dei, </span><span class="ft"> etc. Qui non in infirmitate ut prius, sed in gloria et potestate veniet præmia daturus secundum merita, qui in primo adventu adeo humilis fuit, quod non solum erudivit, sed etiam dedit semetipsum. </span><span class="fk">Sectatorem bonorum operum, </span><span class="ft"> etc. Quia ad hoc redemit nos Christus, ut puram vitam sectantes et repleti operibus bonis, Dei hæredes esse possimus.</span></p>
  </aside>

  <aside id="FN22">
    <p class="f"><a class="notebackref" href="#TT2_15"><span class="notemark">†††</span> 2:15</a> <span class="fk">Argue cum omni, </span><span class="ft"> etc. Ut non aspere accipiatur, cum pro salute fieri scitur.</span></p>
  </aside>

  <aside id="FN23">
    <p class="f"><a class="notebackref" href="#TT3_1"><span class="notemark">*</span> 3:1</a> <span class="fk">Ad omne opus, </span><span class="ft"> etc. Quasi dicat: Admone, ut ad malum tardi sint, sed ad bonum parati, scientes quod singulis persolvi oporteat, quia singulis paratur.</span></p>
  </aside>

  <aside id="FN24">
    <p class="f"><a class="notebackref" href="#TT3_3"><span class="notemark">†</span> 3:3</a> <span class="fk">Eramus enim et nos aliquando. </span><span class="ft"> Etsi philosophi essent quidam nostrum, vera tamen sapientia carebant.</span></p>
  </aside>

  <aside id="FN25">
    <p class="f"><a class="notebackref" href="#TT3_4"><span class="notemark">‡</span> 3:4</a> <span class="fk">Benignitas, </span><span class="ft"> etc. Per quam dona nobis spiritualia abunde tribuit.</span></p>
  </aside>

  <aside id="FN26">
    <p class="f"><a class="notebackref" href="#TT3_10"><span class="notemark">§</span> 3:10</a> <span class="fk">Hæreticum hominem. </span><span class="ft"> Hæreticus est qui per verba legis legem impugnat: proprium enim sensum astruit ex verbis legis, ut pravitatem mentis suæ legis auctoritate confirmet, qui vitandi sunt: quia frequentius correcti exercitatiores essent ad malum.</span></p>
  </aside>

  <aside id="FN27">
    <p class="f"><a class="notebackref" href="#TT3_11"><span class="notemark">**</span> 3:11</a> <span class="fk">Proprio judicio. </span><span class="ft"> Se damnat qui errorem laudat, et veritatem vituperat.</span></p>
  </aside>

  <aside id="FN28">
    <p class="f"><a class="notebackref" href="#TT3_13"><span class="notemark">††</span> 3:13</a> <span class="fk">Zenam legisperitum. </span><span class="ft"> Hoc dicit, non quia peritior sit Apollo, sed quia hujus professionis erat in Synagoga. </span><span class="fk">Apollo. </span><span class="ft"> Episcopus fuit Corinthiorum, qui propter seditionem concitatam adversum se a pseudo-apostolis discesserat cum Zena socio suo ad Titum Cretensem episcopum. Sed Corinthiis jam sedatis per epistolas Pauli mandat Tito, ut priusquam veniat Nicopolim, præmittat eos ita solite, ut nihil in viatico illis desit. </span><span class="fk">Ut nihil, </span><span class="ft"> etc. Ideo jubet sumptus illis necessarios dari, quia dignum erat, ut qui spiritualia tradebant, non illis deessent carnalia.</span></p>
  </aside>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>