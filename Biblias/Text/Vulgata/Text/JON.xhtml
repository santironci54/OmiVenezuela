<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -JONAS PROPHETA</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">JONAS PROPHETA</p>

  <div class="divCap"><a href='JON.xhtml#JH1_0' class="button">1</a><a href='JON.xhtml#JH2_0' class="button">2</a><a href='JON.xhtml#JH3_0' class="button">3</a><a href='JON.xhtml#JH4_0' class="button">4</a></div>

  <p class='main' id='JH0_0'></p>

  <h2>INCIPIT JONAS PROPHETA</h2>

  <p class='pT4' id='JH1_0'>1</p>

  <p class='Normale'><span class="Versetto" id="JH1_1">1&#160;</span>Et factum est verbum Domini ad Jonam, filium Amathi, dicens: <span class="Versetto" id="JH1_2">2&#160;</span>Surge, et vade in Niniven, civitatem grandem, et prædica in ea, quia ascendit malitia ejus coram me. <span class="Versetto" id="JH1_3">3&#160;</span>Et surrexit Jonas, ut fugeret in Tharsis a facie Domini, et descendit in Joppen: et invenit navem euntem in Tharsis, et dedit naulum ejus, et descendit in eam ut iret cum eis in Tharsis a facie Domini. <span class="Versetto" id="JH1_4">4&#160;</span>Dominus autem misit ventum magnum in mare: et facta est tempestas magna in mari, et navis periclitabatur conteri. <span class="Versetto" id="JH1_5">5&#160;</span>Et timuerunt nautæ, et clamaverunt viri ad deum suum, et miserunt vasa quæ erant in navi, in mare, ut alleviaretur ab eis; et Jonas descendit ad interiora navis, et dormiebat sopore gravi. <span class="Versetto" id="JH1_6">6&#160;</span>Et accessit ad eum gubernator, et dixit ei: Quid tu sopore deprimeris? surge, invoca Deum tuum, si forte recogitet Deus de nobis, et non pereamus. <span class="Versetto" id="JH1_7">7&#160;</span>Et dixit vir ad collegam suum: Venite et mittamus sortes, et sciamus quare hoc malum sit nobis. Et miserunt sortes, et cecidit sors super Jonam. <span class="Versetto" id="JH1_8">8&#160;</span>Et dixerunt ad eum: Indica nobis cujus causa malum istud sit nobis: quod est opus tuum? quæ terra tua, et quo vadis? vel ex quo populo es tu? <span class="Versetto" id="JH1_9">9&#160;</span>Et dixit ad eos: Hebræus ego sum, et Dominum Deum cæli ego timeo, qui fecit mare et aridam. <span class="Versetto" id="JH1_10">10&#160;</span>Et timuerunt viri timore magno, et dixerunt ad eum: Quid hoc fecisti? cognoverunt enim viri quod a facie Domini fugeret, quia indicaverat eis. <span class="Versetto" id="JH1_11">11&#160;</span>Et dixerunt ad eum: Quid faciemus tibi, et cessabit mare a nobis? quia mare ibat, et intumescebat. <span class="Versetto" id="JH1_12">12&#160;</span>Et dixit ad eos: Tollite me, et mittite in mare, et cessabit mare a vobis: scio enim ego quoniam propter me tempestas hæc grandis venit super vos. <span class="Versetto" id="JH1_13">13&#160;</span>Et remigabant viri ut reverterentur ad aridam, et non valebant, quia mare ibat, et intumescebat super eos. <span class="Versetto" id="JH1_14">14&#160;</span>Et clamaverunt ad Dominum, et dixerunt: Quæsumus, Domine, ne pereamus in anima viri istius, et ne des super nos sanguinem innocentem: quia tu, Domine, sicut voluisti, fecisti. <span class="Versetto" id="JH1_15">15&#160;</span>Et tulerunt Jonam, et miserunt in mare: et stetit mare a fervore suo. <span class="Versetto" id="JH1_16">16&#160;</span>Et timuerunt viri timore magno Dominum: et immolaverunt hostias Domino, et voverunt vota.</p>

  <p class='pT4' id='JH2_0'>2</p>

  <p class='Normale'><span class="Versetto" id="JH2_1">1&#160;</span>Et præparavit Dominus piscem grandem ut deglutiret Jonam: et erat Jonas in ventre piscis tribus diebus et tribus noctibus. <span class="Versetto" id="JH2_2">2&#160;</span>Et oravit Jonas ad Dominum Deum suum de ventre piscis, <span class="Versetto" id="JH2_3">3&#160;</span>et dixit: [Clamavi de tribulatione mea ad Dominum, et exaudivit me; de ventre inferi clamavi, et exaudisti vocem meam. <span class="Versetto" id="JH2_4">4&#160;</span>Et projecisti me in profundum in corde maris, et flumen circumdedit me: omnes gurgites tui, et fluctus tui super me transierunt. <span class="Versetto" id="JH2_5">5&#160;</span>Et ego dixi: Abjectus sum a conspectu oculorum tuorum; verumtamen rursus videbo templum sanctum tuum. <span class="Versetto" id="JH2_6">6&#160;</span>Circumdederunt me aquæ usque ad animam: abyssus vallavit me, pelagus operuit caput meum. <span class="Versetto" id="JH2_7">7&#160;</span>Ad extrema montium descendi; terræ vectes concluserunt me in æternum: et sublevabis de corruptione vitam meam, Domine Deus meus. <span class="Versetto" id="JH2_8">8&#160;</span>Cum angustiaretur in me anima mea, Domini recordatus sum: ut veniat ad te oratio mea, ad templum sanctum tuum. <span class="Versetto" id="JH2_9">9&#160;</span>Qui custodiunt vanitates frustra, misericordiam suam derelinquunt. <span class="Versetto" id="JH2_10">10&#160;</span>Ego autem in voce laudis immolabo tibi: quæcumque vovi, reddam pro salute Domino.] <span class="Versetto" id="JH2_11">11&#160;</span>Et dixit Dominus pisci, et evomuit Jonam in aridam.</p>

  <p class='pT4' id='JH3_0'>3</p>

  <p class='Normale'><span class="Versetto" id="JH3_1">1&#160;</span>Et factum est verbum Domini ad Jonam secundo, dicens: <span class="Versetto" id="JH3_2">2&#160;</span>Surge, et vade in Niniven, civitatem magnam, et prædica in ea prædicationem quam ego loquor ad te. <span class="Versetto" id="JH3_3">3&#160;</span>Et surrexit Jonas, et abiit in Niniven juxta verbum Domini: et Ninive erat civitas magna, itinere trium dierum. <span class="Versetto" id="JH3_4">4&#160;</span>Et cœpit Jonas introire in civitatem itinere diei unius: et clamavit, et dixit: Adhuc quadraginta dies, et Ninive subvertetur. <span class="Versetto" id="JH3_5">5&#160;</span>Et crediderunt viri Ninivitæ in Deum, et prædicaverunt jejunium, et vestiti sunt saccis, a majore usque ad minorem. <span class="Versetto" id="JH3_6">6&#160;</span>Et pervenit verbum ad regem Ninive: et surrexit de solio suo, et abjecit vestimentum suum a se, et indutus est sacco, et sedit in cinere. <span class="Versetto" id="JH3_7">7&#160;</span>Et clamavit, et dixit in Ninive ex ore regis et principum ejus, dicens: Homines, et jumenta, et boves, et pecora non gustent quidquam: nec pascantur, et aquam non bibant. <span class="Versetto" id="JH3_8">8&#160;</span>Et operiantur saccis homines et jumenta, et clament ad Dominum in fortitudine: et convertatur vir a via sua mala, et ab iniquitate quæ est in manibus eorum. <span class="Versetto" id="JH3_9">9&#160;</span>Quis scit si convertatur et ignoscat Deus, et revertatur a furore iræ suæ, et non peribimus? <span class="Versetto" id="JH3_10">10&#160;</span>Et vidit Deus opera eorum, quia conversi sunt de via sua mala: et misertus est Deus super malitiam quam locutus fuerat ut faceret eis, et non fecit.</p>

  <p class='pT4' id='JH4_0'>4</p>

  <p class='Normale'><span class="Versetto" id="JH4_1">1&#160;</span>Et afflictus est Jonas afflictione magna, et iratus est: <span class="Versetto" id="JH4_2">2&#160;</span>et oravit ad Dominum, et dixit: Obsecro, Domine, numquid non hoc est verbum meum cum adhuc essem in terra mea? propter hoc præoccupavi ut fugerem in Tharsis: scio enim quia tu Deus clemens et misericors es, patiens et multæ miserationis, et ignoscens super malitia. <span class="Versetto" id="JH4_3">3&#160;</span>Et nunc, Domine, tolle, quæso, animam meam a me, quia melior est mihi mors quam vita. <span class="Versetto" id="JH4_4">4&#160;</span>Et dixit Dominus: Putasne bene irasceris tu? <span class="Versetto" id="JH4_5">5&#160;</span>Et egressus est Jonas de civitate, et sedit contra orientem civitatis: et fecit sibimet umbraculum ibi, et sedebat subter illud in umbra, donec videret quid accideret civitati. <span class="Versetto" id="JH4_6">6&#160;</span>Et præparavit Dominus Deus hederam, et ascendit super caput Jonæ, ut esset umbra super caput ejus, et protegeret eum (laboraverat enim): et lætatus est Jonas super hedera lætitia magna. <span class="Versetto" id="JH4_7">7&#160;</span>Et paravit Deus vermen ascensu diluculi in crastinum: et percussit hederam, et exaruit. <span class="Versetto" id="JH4_8">8&#160;</span>Et cum ortus fuisset sol, præcepit Dominus vento calido et urenti: et percussit sol super caput Jonæ, et æstuabat: et petivit animæ suæ ut moreretur, et dixit: Melius est mihi mori quam vivere. <span class="Versetto" id="JH4_9">9&#160;</span>Et dixit Dominus ad Jonam: Putasne bene irasceris tu super hedera? Et dixit: Bene irascor ego usque ad mortem. <span class="Versetto" id="JH4_10">10&#160;</span>Et dixit Dominus: Tu doles super hederam in qua non laborasti, neque fecisti ut cresceret; quæ sub una nocte nata est, et sub una nocte periit: <span class="Versetto" id="JH4_11">11&#160;</span>et ego non parcam Ninive, civitati magnæ, in qua sunt plus quam centum viginti millia hominum qui nesciunt quid sit inter dexteram et sinistram suam, et jumenta multa?</p>

  <p class="footnote"></p>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>