<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -IOHANNIS I</title>
  <link href="../stySles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">IOHANNIS I</p>

  <div class="divCap"><a href='1JN.xhtml#J11_0' class="button">1</a><a href='1JN.xhtml#J12_0' class="button">2</a><a href='1JN.xhtml#J13_0' class="button">3</a><a href='1JN.xhtml#J14_0' class="button">4</a><a href='1JN.xhtml#J15_0' class="button">5</a></div>

  <p class='main' id='J10_0'></p>

  <h2>INCIPIT EPISTULA IOHANNIS I</h2>
  <p class='pT4' id='J11_0'>1</p>

  <p class='Normale'><span class="Versetto" id="J11_1">1&#160;</span>Quod fuit ab initio, quod audivimus, quod vidimus oculis nostris, quod perspeximus, et manus nostræ contrectaverunt de verbo vitæ:<a href='#FN1'>*</a> <span class="Versetto" id="J11_2">2&#160;</span>et vita manifestata est, et vidimus, et testamur, et annuntiamus vobis vitam æternam, quæ erat apud Patrem, et apparuit nobis:<a href='#FN2'>†</a> <span class="Versetto" id="J11_3">3&#160;</span>quod vidimus et audivimus, annuntiamus vobis, ut et vos societatem habeatis nobiscum, et societas nostra sit cum Patre, et cum Filio ejus Jesu Christo. <span class="Versetto" id="J11_4">4&#160;</span>Et hæc scribimus vobis ut gaudeatis, et gaudium vestrum sit plenum. <span class="Versetto" id="J11_5">5&#160;</span>Et hæc est annuntiatio, quam audivimus ab eo, et annuntiamus vobis: quoniam Deus lux est, et tenebræ in eo non sunt ullæ.<a href='#FN3'>‡</a> <span class="Versetto" id="J11_6">6&#160;</span>Si dixerimus quoniam societatem habemus cum eo, et in tenebris ambulamus, mentimur, et veritatem non facimus.<a href='#FN4'>§</a> <span class="Versetto" id="J11_7">7&#160;</span>Si autem in luce ambulamus sicut et ipse est in luce, societatem habemus ad invicem, et sanguis Jesu Christi, Filii ejus, emundat nos ab omni peccato.<a href='#FN5'>**</a> <span class="Versetto" id="J11_8">8&#160;</span>Si dixerimus quoniam peccatum non habemus, ipsi nos seducimus, et veritas in nobis non est.<a href='#FN6'>††</a> <span class="Versetto" id="J11_9">9&#160;</span>Si confiteamur peccata nostra: fidelis est, et justus, ut remittat nobis peccata nostra, et emundet nos ab omni iniquitate.<a href='#FN7'>‡‡</a> <span class="Versetto" id="J11_10">10&#160;</span>Si dixerimus quoniam non peccavimus, mendacem facimus eum, et verbum ejus non est in nobis.<a href='#FN8'>§§</a></p>

  <p class='pT4' id='J12_0'>2</p>

  <p class='Normale'><span class="Versetto" id="J12_1">1&#160;</span>Filioli mei, hæc scribo vobis, ut non peccetis. Sed et si quis peccaverit, advocatum habemus apud Patrem, Jesum Christum justum:<a href='#FN9'>*</a> <span class="Versetto" id="J12_2">2&#160;</span>et ipse est propitiatio pro peccatis nostris: non pro nostris autem tantum, sed etiam pro totius mundi. <span class="Versetto" id="J12_3">3&#160;</span>Et in hoc scimus quoniam cognovimus eum, si mandata ejus observemus.<a href='#FN10'>†</a> <span class="Versetto" id="J12_4">4&#160;</span>Qui dicit se nosse eum, et mandata ejus non custodit, mendax est, et in hoc veritas non est.<a href='#FN11'>‡</a> <span class="Versetto" id="J12_5">5&#160;</span>Qui autem servat verbum ejus, vere in hoc caritas Dei perfecta est: et in hoc scimus quoniam in ipso sumus. <span class="Versetto" id="J12_6">6&#160;</span>Qui dicit se in ipso manere, debet, sicut ille ambulavit, et ipse ambulare. <span class="Versetto" id="J12_7">7&#160;</span>Carissimi, non mandatum novum scribo vobis, sed mandatum vetus, quod habuistis ab initio. Mandatum vetus est verbum, quod audistis.<a href='#FN12'>§</a> <span class="Versetto" id="J12_8">8&#160;</span>Iterum mandatum novum scribo vobis, quod verum est et in ipso, et in vobis: quia tenebræ transierunt, et verum lumen jam lucet.<a href='#FN13'>**</a> <span class="Versetto" id="J12_9">9&#160;</span>Qui dicit se in luce esse, et fratrem suum odit, in tenebris est usque adhuc.<a href='#FN14'>††</a> <span class="Versetto" id="J12_10">10&#160;</span>Qui diligit fratrem suum, in lumine manet, et scandalum in eo non est.<a href='#FN15'>‡‡</a> <span class="Versetto" id="J12_11">11&#160;</span>Qui autem odit fratrem suum, in tenebris est, et in tenebris ambulat, et nescit quo eat: quia tenebræ obcæcaverunt oculos ejus. <span class="Versetto" id="J12_12">12&#160;</span>Scribo vobis, filioli, quoniam remittuntur vobis peccata propter nomen ejus.<a href='#FN16'>§§</a> <span class="Versetto" id="J12_13">13&#160;</span>Scribo vobis, patres, quoniam cognovistis eum, qui ab initio est. Scribo vobis, adolescentes, quoniam vicistis malignum.<a href='#FN17'>***</a> <span class="Versetto" id="J12_14">14&#160;</span>Scribo vobis, infantes, quoniam cognovistis patrem. Scribo vobis juvenes, quoniam fortes estis, et verbum Dei manet in vobis, et vicistis malignum.<a href='#FN18'>†††</a> <span class="Versetto" id="J12_15">15&#160;</span>Nolite diligere mundum, neque ea quæ in mundo sunt. Si quis diligit mundum, non est caritas Patris in eo:<a href='#FN19'>‡‡‡</a> <span class="Versetto" id="J12_16">16&#160;</span>quoniam omne quod est in mundo, concupiscentia carnis est, et concupiscentia oculorum, et superbia vitæ: quæ non est ex Patre, sed ex mundo est.<a href='#FN20'>§§§</a> <span class="Versetto" id="J12_17">17&#160;</span>Et mundus transit, et concupiscentia ejus: qui autem facit voluntatem Dei manet in æternum.<a href='#FN21'>*</a> <span class="Versetto" id="J12_18">18&#160;</span>Filioli, novissima hora est: et sicut audistis quia antichristus venit, et nunc antichristi multi facti sunt; unde scimus, quia novissima hora est.<a href='#FN22'>†</a> <span class="Versetto" id="J12_19">19&#160;</span>Ex nobis prodierunt, sed non erant ex nobis, nam, si fuissent ex nobis, permansissent utique nobiscum: sed ut manifesti sint quoniam non sunt omnes ex nobis.<a href='#FN23'>‡</a> <span class="Versetto" id="J12_20">20&#160;</span>Sed vos unctionem habetis a Sancto, et nostis omnia.<a href='#FN24'>§</a> <span class="Versetto" id="J12_21">21&#160;</span>Non scripsi vobis quasi ignorantibus veritatem, sed quasi scientibus eam: et quoniam omne mendacium ex veritate non est.<a href='#FN25'>**</a> <span class="Versetto" id="J12_22">22&#160;</span>Quis est mendax, nisi is qui negat quoniam Jesus est Christus? Hic est antichristus, qui negat Patrem, et Filium.<a href='#FN26'>††</a> <span class="Versetto" id="J12_23">23&#160;</span>Omnis qui negat Filium, nec Patrem habet: qui confitetur Filium, et Patrem habet. <span class="Versetto" id="J12_24">24&#160;</span>Vos quod audistis ab initio, in vobis permaneat: si in vobis permanserit quod audistis ab initio, et vos in Filio et Patre manebitis.<a href='#FN27'>‡‡</a> <span class="Versetto" id="J12_25">25&#160;</span>Et hæc est repromissio, quam ipse pollicitus est nobis, vitam æternam.<a href='#FN28'>§§</a> <span class="Versetto" id="J12_26">26&#160;</span>Hæc scripsi vobis de his, qui seducant vos. <span class="Versetto" id="J12_27">27&#160;</span>Et vos unctionem, quam accepistis ab eo, maneat in vobis. Et non necesse habetis ut aliquis doceat vos: sed sicut unctio ejus docet vos de omnibus, et verum est, et non est mendacium. Et sicut docuit vos: manete in eo.<a href='#FN29'>***</a> <span class="Versetto" id="J12_28">28&#160;</span>Et nunc, filioli, manete in eo: ut cum apparuerit, habeamus fiduciam, et non confundamur ab eo in adventu ejus.<a href='#FN30'>†††</a> <span class="Versetto" id="J12_29">29&#160;</span>Si scitis quoniam justus est, scitote quoniam et omnis, qui facit justitiam, ex ipso natus est.<a href='#FN31'>‡‡‡</a></p>

  <p class='pT4' id='J13_0'>3</p>

  <p class='Normale'><span class="Versetto" id="J13_1">1&#160;</span>Videte qualem caritatem dedit nobis Pater, ut filii Dei nominemur et simus. Propter hoc mundus non novit nos: quia non novit eum.<a href='#FN32'>*</a> <span class="Versetto" id="J13_2">2&#160;</span>Carissimi, nunc filii Dei sumus: et nondum apparuit quid erimus. Scimus quoniam cum apparuerit, similes ei erimus: quoniam videbimus eum sicuti est.<a href='#FN33'>†</a> <span class="Versetto" id="J13_3">3&#160;</span>Et omnis qui habet hanc spem in eo, sanctificat se, sicut et ille sanctus est.<a href='#FN34'>‡</a> <span class="Versetto" id="J13_4">4&#160;</span>Omnis qui facit peccatum, et iniquitatem facit: et peccatum est iniquitas.<a href='#FN35'>§</a> <span class="Versetto" id="J13_5">5&#160;</span>Et scitis quia ille apparuit ut peccata nostra tolleret: et peccatum in eo non est.<a href='#FN36'>**</a> <span class="Versetto" id="J13_6">6&#160;</span>Omnis qui in eo manet, non peccat: et omnis qui peccat, non vidit eum, nec cognovit eum.<a href='#FN37'>††</a> <span class="Versetto" id="J13_7">7&#160;</span>Filioli, nemo vos seducat. Qui facit justitiam, justus est, sicut et ille justus est.<a href='#FN38'>‡‡</a> <span class="Versetto" id="J13_8">8&#160;</span>Qui facit peccatum, ex diabolo est: quoniam ab initio diabolus peccat. In hoc apparuit Filius Dei, ut dissolvat opera diaboli.<a href='#FN39'>§§</a> <span class="Versetto" id="J13_9">9&#160;</span>Omnis qui natus est ex Deo, peccatum non facit: quoniam semen ipsius in eo manet, et non potest peccare, quoniam ex Deo natus est.<a href='#FN40'>***</a> <span class="Versetto" id="J13_10">10&#160;</span>In hoc manifesti sunt filii Dei, et filii diaboli. Omnis qui non est justus, non est ex Deo, et qui non diligit fratrem suum: <span class="Versetto" id="J13_11">11&#160;</span>quoniam hæc est annuntiatio, quam audistis ab initio, ut diligatis alterutrum. <span class="Versetto" id="J13_12">12&#160;</span>Non sicut Cain, qui ex maligno erat, et occidit fratrem suum. Et propter quid occidit eum? Quoniam opera ejus maligna erant: fratris autem ejus, justa.<a href='#FN41'>†††</a> <span class="Versetto" id="J13_13">13&#160;</span>Nolite mirari, fratres, si odit vos mundus. <span class="Versetto" id="J13_14">14&#160;</span>Nos scimus quoniam translati sumus de morte ad vitam, quoniam diligimus fratres. Qui non diligit, manet in morte:<a href='#FN42'>‡‡‡</a> <span class="Versetto" id="J13_15">15&#160;</span>omnis qui odit fratrem suum, homicida est. Et scitis quoniam omnis homicida non habet vitam æternam in semetipso manentem.<a href='#FN43'>§§§</a> <span class="Versetto" id="J13_16">16&#160;</span>In hoc cognovimus caritatem Dei, quoniam ille animam suam pro nobis posuit: et nos debemus pro fratribus animas ponere.<a href='#FN44'>*</a> <span class="Versetto" id="J13_17">17&#160;</span>Qui habuerit substantiam hujus mundi, et viderit fratrem suum necessitatem habere, et clauserit viscera sua ab eo: quomodo caritas Dei manet in eo?<a href='#FN45'>†</a> <span class="Versetto" id="J13_18">18&#160;</span>Filioli mei, non diligamus verbo neque lingua, sed opere et veritate:<a href='#FN46'>‡</a> <span class="Versetto" id="J13_19">19&#160;</span>in hoc cognoscimus quoniam ex veritate sumus: et in conspectu ejus suadebimus corda nostra.<a href='#FN47'>§</a> <span class="Versetto" id="J13_20">20&#160;</span>Quoniam si reprehenderit nos cor nostrum: major est Deus corde nostro, et novit omnia.<a href='#FN48'>**</a> <span class="Versetto" id="J13_21">21&#160;</span>Carissimi, si cor nostrum non reprehenderit nos, fiduciam habemus ad Deum: <span class="Versetto" id="J13_22">22&#160;</span>et quidquid petierimus, accipiemus ab eo: quoniam mandata ejus custodimus, et ea, quæ sunt placita coram eo, facimus.<a href='#FN49'>††</a> <span class="Versetto" id="J13_23">23&#160;</span>Et hoc est mandatum ejus: ut credamus in nomine Filii ejus Jesu Christi: et diligamus alterutrum, sicut dedit mandatum nobis.<a href='#FN50'>‡‡</a> <span class="Versetto" id="J13_24">24&#160;</span>Et qui servat mandata ejus, in illo manet, et ipse in eo: et in hoc scimus quoniam manet in nobis, de Spiritu quem dedit nobis.</p>

  <p class='pT4' id='J14_0'>4</p>

  <p class='Normale'><span class="Versetto" id="J14_1">1&#160;</span>Carissimi, nolite omni spiritui credere, sed probate spiritus si ex Deo sint: quoniam multi pseudoprophetæ exierunt in mundum.<a href='#FN51'>*</a> <span class="Versetto" id="J14_2">2&#160;</span>In hoc cognoscitur Spiritus Dei: omnis spiritus qui confitetur Jesum Christum in carne venisse, ex Deo est: <span class="Versetto" id="J14_3">3&#160;</span>et omnis spiritus qui solvit Jesum, ex Deo non est, et hic est antichristus, de quo audistis quoniam venit, et nunc jam in mundo est.<a href='#FN52'>†</a> <span class="Versetto" id="J14_4">4&#160;</span>Vos ex Deo estis filioli, et vicistis eum, quoniam major est qui in vobis est, quam qui in mundo. <span class="Versetto" id="J14_5">5&#160;</span>Ipsi de mundo sunt: ideo de mundo loquuntur, et mundus eos audit.<a href='#FN53'>‡</a> <span class="Versetto" id="J14_6">6&#160;</span>Nos ex Deo sumus. Qui novit Deum, audit nos; qui non est ex Deo, non audit nos: in hoc cognoscimus Spiritum veritatis, et spiritum erroris. <span class="Versetto" id="J14_7">7&#160;</span>Carissimi, diligamus nos invicem: quia caritas ex Deo est. Et omnis qui diligit, ex Deo natus est, et cognoscit Deum.<a href='#FN54'>§</a> <span class="Versetto" id="J14_8">8&#160;</span>Qui non diligit, non novit Deum: quoniam Deus caritas est.<a href='#FN55'>**</a> <span class="Versetto" id="J14_9">9&#160;</span>In hoc apparuit caritas Dei in nobis, quoniam Filium suum unigenitum misit Deus in mundum, ut vivamus per eum.<a href='#FN56'>††</a> <span class="Versetto" id="J14_10">10&#160;</span>In hoc est caritas: non quasi nos dilexerimus Deum, sed quoniam ipse prior dilexit nos, et misit Filium suum propitiationem pro peccatis nostris.<a href='#FN57'>‡‡</a> <span class="Versetto" id="J14_11">11&#160;</span>Carissimi, si sic Deus dilexit nos: et nos debemus alterutrum diligere.<a href='#FN58'>§§</a> <span class="Versetto" id="J14_12">12&#160;</span>Deum nemo vidit umquam. Si diligamus invicem, Deus in nobis manet, et caritas ejus in nobis perfecta est.<a href='#FN59'>***</a> <span class="Versetto" id="J14_13">13&#160;</span>In hoc cognoscimus quoniam in eo manemus, et ipse in nobis: quoniam de Spiritu suo dedit nobis.<a href='#FN60'>†††</a> <span class="Versetto" id="J14_14">14&#160;</span>Et nos vidimus, et testificamur quoniam Pater misit Filium suum Salvatorem mundi. <span class="Versetto" id="J14_15">15&#160;</span>Quisquis confessus fuerit quoniam Jesus est Filius Dei, Deus in eo manet, et ipse in Deo. <span class="Versetto" id="J14_16">16&#160;</span>Et nos cognovimus, et credidimus caritati, quam habet Deus in nobis. Deus caritas est: et qui manet in caritate, in Deo manet, et Deus in eo.<a href='#FN61'>‡‡‡</a> <span class="Versetto" id="J14_17">17&#160;</span>In hoc perfecta est caritas Dei nobiscum, ut fiduciam habeamus in die judicii: quia sicut ille est, et nos sumus in hoc mundo. <span class="Versetto" id="J14_18">18&#160;</span>Timor non est in caritate: sed perfecta caritas foras mittit timorem, quoniam timor pœnam habet: qui autem timet, non est perfectus in caritate.<a href='#FN62'>§§§</a> <span class="Versetto" id="J14_19">19&#160;</span>Nos ergo diligamus Deum, quoniam Deus prior dilexit nos. <span class="Versetto" id="J14_20">20&#160;</span>Si quis dixerit: Quoniam diligo Deum, et fratrem suum oderit, mendax est. Qui enim non diligit fratrem suum quem vidit, Deum, quem non vidit, quomodo potest diligere? <span class="Versetto" id="J14_21">21&#160;</span>Et hoc mandatum habemus a Deo: ut qui diligit Deum, diligat et fratrem suum.</p>

  <p class='pT4' id='J15_0'>5</p>

  <p class='Normale'><span class="Versetto" id="J15_1">1&#160;</span>Omnis qui credit quoniam Jesus est Christus, ex Deo natus est. Et omnis qui diligit eum qui genuit, diligit et eum qui natus est ex eo.<a href='#FN63'>*</a> <span class="Versetto" id="J15_2">2&#160;</span>In hoc cognoscimus quoniam diligamus natos Dei, cum Deum diligamus, et mandata ejus faciamus. <span class="Versetto" id="J15_3">3&#160;</span>Hæc est enim caritas Dei, ut mandata ejus custodiamus: et mandata ejus gravia non sunt.<a href='#FN64'>†</a> <span class="Versetto" id="J15_4">4&#160;</span>Quoniam omne quod natum est ex Deo, vincit mundum: et hæc est victoria, quæ vincit mundum, fides nostra.<a href='#FN65'>‡</a> <span class="Versetto" id="J15_5">5&#160;</span>Quis est, qui vincit mundum, nisi qui credit quoniam Jesus est Filius Dei?<a href='#FN66'>§</a> <span class="Versetto" id="J15_6">6&#160;</span>Hic est, qui venit per aquam et sanguinem, Jesus Christus: non in aqua solum, sed in aqua et sanguine. Et Spiritus est, qui testificatur quoniam Christus est veritas.<a href='#FN67'>**</a> <span class="Versetto" id="J15_7">7&#160;</span>Quoniam tres sunt, qui testimonium dant in cælo: Pater, Verbum, et Spiritus Sanctus: et hi tres unum sunt.<a href='#FN68'>††</a> <span class="Versetto" id="J15_8">8&#160;</span>Et tres sunt, qui testimonium dant in terra: spiritus, et aqua, et sanguis: et hi tres unum sunt. <span class="Versetto" id="J15_9">9&#160;</span>Si testimonium hominum accipimus, testimonium Dei majus est: quoniam hoc est testimonium Dei, quod majus est, quoniam testificatus est de Filio suo. <span class="Versetto" id="J15_10">10&#160;</span>Qui credit in Filium Dei, habet testimonium Dei in se. Qui non credit Filio, mendacem facit eum: quia non credit in testimonium quod testificatus est Deus de Filio suo.<a href='#FN69'>‡‡</a> <span class="Versetto" id="J15_11">11&#160;</span>Et hoc est testimonium, quoniam vitam æternam dedit nobis Deus: et hæc vita in Filio ejus est.<a href='#FN70'>§§</a> <span class="Versetto" id="J15_12">12&#160;</span>Qui habet Filium, habet vitam: qui non habet Filium, vitam non habet. <span class="Versetto" id="J15_13">13&#160;</span>Hæc scribo vobis ut sciatis quoniam vitam habetis æternam, qui creditis in nomine Filii Dei. <span class="Versetto" id="J15_14">14&#160;</span>Et hæc est fiducia, quam habemus ad eum: quia quodcumque petierimus, secundum voluntatem ejus, audit nos.<a href='#FN71'>***</a> <span class="Versetto" id="J15_15">15&#160;</span>Et scimus quia audit nos quidquid petierimus: scimus quoniam habemus petitiones quas postulamus ab eo.<a href='#FN72'>†††</a> <span class="Versetto" id="J15_16">16&#160;</span>Qui scit fratrem suum peccare peccatum non ad mortem, petat, et dabitur ei vita peccanti non ad mortem. Est peccatum ad mortem: non pro illo dico ut roget quis.<a href='#FN73'>‡‡‡</a> <span class="Versetto" id="J15_17">17&#160;</span>Omnis iniquitas, peccatum est: et est peccatum ad mortem.<a href='#FN74'>§§§</a> <span class="Versetto" id="J15_18">18&#160;</span>Scimus quia omnis qui natus est ex Deo, non peccat: sed generatio Dei conservat eum, et malignus non tangit eum.<a href='#FN75'>*</a> <span class="Versetto" id="J15_19">19&#160;</span>Scimus quoniam ex Deo sumus: et mundus totus in maligno positus est.<a href='#FN76'>†</a> <span class="Versetto" id="J15_20">20&#160;</span>Et scimus quoniam Filius Dei venit, et dedit nobis sensum ut cognoscamus verum Deum, et simus in vero Filio ejus. Hic est verus Deus, et vita æterna.<a href='#FN77'>‡</a> <span class="Versetto" id="J15_21">21&#160;</span>Filioli, custodite vos a simulacris. Amen.<a href='#FN78'>§</a></p>

  <p class="footnote"></p>

  <hr/>

  <aside id="FN1">
    <p class="f"><a class="notebackref" href="#J11_1"><span class="notemark">*</span> 1:1</a> <span class="fk">Argumentum</span><span class="ft"> Rationem verbi, et quod Deus ipse sit charitas, manifestat, et susurrones fratrum nec Deum scire, nec pios fieri posse eousque dissertat, ut esse comprobet homicidas, eo quod odium sit interfectionis occasio. </span><span class="fk">Quod fuit ab initio. </span><span class="ft"> In natura, seu vero esse Deitatis, </span><span class="fk">quod audivimus, </span><span class="ft"> per legem et prophetas, </span><span class="fk">quod vidimus, </span><span class="ft"> sensibiliter hominem venientem, </span><span class="fk">quod perspeximus, </span><span class="ft"> Divinitatem advertentes in homine, </span><span class="fk">et manus contrectaverunt, de Verbo vitæ: </span><span class="ft"> non fortuitu consentientes ei qui in carne visus, sed cum multa contrectatione Scripturas perhibentes testimonium de ipso Verbo. Quod vidit aliquis nuntiare potest aliis, quod perfecte conspexerit aliquando, non potest explicare verbis.</span></p>
  </aside>

  <aside id="FN2">
    <p class="f"><a class="notebackref" href="#J11_2"><span class="notemark">†</span> 1:2</a> <span class="fk">Vidimus</span><span class="ft"> et testes sumus. Vidimus et incredulis annuntiantes martyres effecti sumus. </span><span class="fk">Annuntiamus vobis. </span><span class="ft"> Sic per eos audivimus nos, sed non vidimus, non minus tamen felices quam illi, quia scriptum est: </span><span class="fk">Beati qui non viderunt et crediderunt</span><span class="ft"> Luc. 24..</span></p>
  </aside>

  <aside id="FN3">
    <p class="f"><a class="notebackref" href="#J11_5"><span class="notemark">‡</span> 1:5</a> <span class="fk">Et hæc est annuntiatio. </span><span class="ft"> Quare Verbum caro factum? quid novi attulit mundo? Cur venit pati? Non frustra fuit, vide quid voluit docere, </span><span class="fk">quia Deus lux est. </span><span class="ft"> Hac sententia divinæ puritatis excellentiam monstrat, quam imitari jubemur. Hinc Manichæi confutantur qui Dei naturam a principe tenebrarum dicunt bello victam et vitiatam. </span><span class="fk">Annuntiamus, </span><span class="ft"> etc. Applicuimus nos: ad lucem lux nobis irradiavit. Tenebræ eramus, modo per lucem lux sumus, et alios illuminamus, dum peccata dimitti et tenebras expelli nuntiamus.</span></p>
  </aside>

  <aside id="FN4">
    <p class="f"><a class="notebackref" href="#J11_6"><span class="notemark">§</span> 1:6</a> <span class="fk">Si dixerimus. </span><span class="ft"> Hactenus commendatio epistolæ; hic ostendit qualiter charitas sit habenda. </span><span class="fk">Et in tenebris, </span><span class="ft"> etc. Persistentes in peccatis, et alios obscurantes non computantur in membris ejus; unde: </span><span class="fk">Quæ conventio Christi ad Belial? quæ societas lucis ad tenebras? </span><span class="ft"> II Cor. 6.</span></p>
  </aside>

  <aside id="FN5">
    <p class="f"><a class="notebackref" href="#J11_7"><span class="notemark">**</span> 1:7</a> <span class="fk">Si autem in luce. </span><span class="ft"> Sumus mundi, si ambulamus in luce, sed tamen non debemus putare nos, quandiu vivimus, omnino posse a peccatis mundari. </span><span class="fk">Sicut et ipse, </span><span class="ft"> etc. Deus in luce esse dicitur, quia summa bonitas ubi proficere valeat non invenit, homo in luce ambulat, quia virtutum operibus ad meliora proficit.</span></p>
  </aside>

  <aside id="FN6">
    <p class="f"><a class="notebackref" href="#J11_8"><span class="notemark">††</span> 1:8</a> <span class="fk">Si dixerimus, </span><span class="ft"> etc. Illi etiam non habent charitatem qui de meritis superbientes se dicunt esse mundos. </span><span class="fk">Habemus. </span><span class="ft"> Non ait, </span><span class="fk">habuimus: </span><span class="ft"> ne forte de præteritis dictum videretur.</span></p>
  </aside>

  <aside id="FN7">
    <p class="f"><a class="notebackref" href="#J11_9"><span class="notemark">‡‡</span> 1:9</a> <span class="fk">Remittat nobis peccata. </span><span class="ft"> Ea quæ in nobis sunt graviora, vocat peccata, at minora, appellat iniquitatem.</span></p>
  </aside>

  <aside id="FN8">
    <p class="f"><a class="notebackref" href="#J11_10"><span class="notemark">§§</span> 1:10</a> <span class="fk">Mendacem. </span><span class="ft"> Solus Deus ex se verax: homo ex Deo verax, ex se mendax. Impossibile est quemlibet sanctum aliquando non cadere in minimis peccatis. Nec justi esse desistunt, quia ocius opitulante Deo resurgunt.</span></p>
  </aside>

  <aside id="FN9">
    <p class="f"><a class="notebackref" href="#J12_1"><span class="notemark">*</span> 2:1</a> <span class="fk">Filioli mei, hæc scribo, </span><span class="ft"> etc. Ne malam securitatem assumatis, audientes vos a Deo mundari, sed utilem timorem habeatis. </span><span class="fk">Si quis peccaverit. </span><span class="ft"> Si ex humana fragilitate non potestis omnia vitia cavere, date operam ut saltem majora et apertiora caveatis, ut non apprehendat vos tentatio nisi humana. Quod si quis etiam post admonitionem meam ceciderit, non desperet. </span><span class="fk">Advocatum. </span><span class="ft"> Non est advocatus nisi eum vocantibus. Displiceant peccata tibi, clama: et ipse audit et liberat. </span><span class="fk">Justum. </span><span class="ft"> Justus advocatus injustas causas non suscipit, qui tamen justos nos defendet in judicio, si nos nunc accusamus injustos.</span></p>
  </aside>

  <aside id="FN10">
    <p class="f"><a class="notebackref" href="#J12_3"><span class="notemark">†</span> 2:3</a> <span class="fk">Et in hoc scimus. </span><span class="ft"> Scire vel cognoscere, non semper propter notitiam dicitur, sed propter experimentum et unionem alterius rei. Cognoscimus Deum quando unimur ei. Qui sic noscit, mandata ejus servat. </span><span class="fk">Si mandata ejus observamus. </span><span class="ft"> Debemus fragilitatem nostram attendere, debemus in peccatis advocatum quærere, quod ut impetremus, de custodiendis mandatis laboremus, per quæ ad cognitionem ipsius venitur.</span></p>
  </aside>

  <aside id="FN11">
    <p class="f"><a class="notebackref" href="#J12_4"><span class="notemark">‡</span> 2:4</a> <span class="fk">Qui dicit se nosse, </span><span class="ft"> etc. Non est magnum unum Deum nosse, cum et dæmones credant et contremiscant.</span></p>
  </aside>

  <aside id="FN12">
    <p class="f"><a class="notebackref" href="#J12_7"><span class="notemark">§</span> 2:7</a> <span class="fk">Non mandatum novum. </span><span class="ft"> Eadem charitas mandatum vetus est, quia ab initio commendata. Eadem est novum mandatum, quia tenebris, ejectis desiderium novæ lucis infundit.</span></p>
  </aside>

  <aside id="FN13">
    <p class="f"><a class="notebackref" href="#J12_8"><span class="notemark">**</span> 2:8</a> <span class="fk">Quod verum est. </span><span class="ft"> Secundum quod promisit per observationem mandatorum Dei ad ipsius cognitionem et dilectionem perveniri. </span><span class="fk">Et in ipso. </span><span class="ft"> Christo impletum, quia obedivit Patri usque ad mortem: et ideo glorificatus est. </span><span class="fk">Et in vobis. </span><span class="ft"> Quorum quidam jam per hoc cum Deo gloriantur, et vere est novum </span><span class="fk">quia tenebræ</span><span class="ft"> jam </span><span class="fk">transierunt. </span><span class="ft"> Tenebræ ad veterem hominem pertinent, lux vero ad novum hominem.</span></p>
  </aside>

  <aside id="FN14">
    <p class="f"><a class="notebackref" href="#J12_9"><span class="notemark">††</span> 2:9</a> <span class="fk">Qui dicit, </span><span class="ft"> etc. Determinat quod mandatum accipiat, id est charitatem, et qualiter charitas ipsa habenda sit, scilicet dilectio Dei et proximi.</span></p>
  </aside>

  <aside id="FN15">
    <p class="f"><a class="notebackref" href="#J12_10"><span class="notemark">‡‡</span> 2:10</a> <span class="fk">Qui diligit fratrem suum, </span><span class="ft"> est in lumine scientiæ et operationis; sed </span><span class="fk">qui odit est in tenebris</span><span class="ft"> ignorantiæ, et per ipsam ignorantiam ambulat de vitio in vitium, </span><span class="fk">et nescit, </span><span class="ft"> id est non providet, </span><span class="fk">quo eat; et</span><span class="ft"> ad quam pœnam recipiendus sit. Vel, </span><span class="fk">nescit quo eat, </span><span class="ft"> id est ignorat viam qua convertatur ad melius, et hoc non ideo, quasi via aperta non sit, sed </span><span class="fk">quia tenebræ obcæcaverunt oculos ejus, </span><span class="ft"> qui a lumine Christi recedens peccatis et carnali voluptate ita præpeditur, ut etiamsi bonum videat, non tamen exsequatur.</span></p>
  </aside>

  <aside id="FN16">
    <p class="f"><a class="notebackref" href="#J12_12"><span class="notemark">§§</span> 2:12</a> <span class="fk">Scribo vobis, </span><span class="ft"> etc. Præponit causam quæ posset eos abstrahere ab amore mundi, quia baptizatis in nomine Christi et invocantibus nomen Christi, dimittuntur peccata, ergo Christo magis adhærendum est quam mundo. </span><span class="fk">Filioli. </span><span class="ft"> Patres, adolescentes, juvenes. Ideo filii: quia remittuntur peccata. Ideo patres, quia cognovistis antiqua. Ideo juvenes, quia fortes, quia vicistis.</span></p>
  </aside>

  <aside id="FN17">
    <p class="f"><a class="notebackref" href="#J12_13"><span class="notemark">***</span> 2:13</a> <span class="fk">Adolescentes. </span><span class="ft"> Adolescentiæ tempus propter incentiva carnis lubricum; sed propter robur ætatis habile certamini, et hi tentamenta voluptatum verbi Dei amore vicerunt, et persecutiones contempserunt.</span></p>
  </aside>

  <aside id="FN18">
    <p class="f"><a class="notebackref" href="#J12_14"><span class="notemark">†††</span> 2:14</a> <span class="fk">Et vicistis. </span><span class="ft"> Trahebantur tunc temporis juvenes consuetudine ad lupanar, sed isti viriliter resistendo vincebant.</span></p>
  </aside>

  <aside id="FN19">
    <p class="f"><a class="notebackref" href="#J12_15"><span class="notemark">‡‡‡</span> 2:15</a> <span class="fk">Nolite diligere mundum. </span><span class="ft"> Utimini mundo ad necessitatem, sed non diligite ad superfluitatem. Et carnis curam ne feceritis in desideriis. </span><span class="fk">Nolite diligere mundum. </span><span class="ft"> Unum cor duos sibi adversarios amores non capit. Radicati in charitate, super hanc radicem nihil ædificetis, nisi quod convenit charitati, quia non potestis duobus dominis servire. Sicut dilectio Dei fons omnium virtutum, ita dilectio mundi omnium vitiorum.</span></p>
  </aside>

  <aside id="FN20">
    <p class="f"><a class="notebackref" href="#J12_16"><span class="notemark">§§§</span> 2:16</a> <span class="fk">Omne quod est in mundo. </span><span class="ft"> BEDA. Id est: Omnes dilectores mundi, nihil habent nisi hæc tria, quibus, etc., usque ad noluit extolli super regna mundi.</span></p>
  </aside>

  <aside id="FN21">
    <p class="f"><a class="notebackref" href="#J12_17"><span class="notemark">*</span> 2:17</a> <span class="fk">Qui autem facit voluntatem, </span><span class="ft"> etc. Hoc etiam modo potest haberi charitas, si nimirum nullo instinctu hæ eticorum dejecti estis a fide et cæteris quæ sunt Dei. Et ut eam teneatis, permaneant in vobis quæ audistis ab initio.</span></p>
  </aside>

  <aside id="FN22">
    <p class="f"><a class="notebackref" href="#J12_18"><span class="notemark">†</span> 2:18</a> <span class="fk">Filioli, novissima hora est. </span><span class="ft"> Et propterea debetis persistere, quia multi sunt Antichristi qui vos volunt seducere. </span><span class="fk">Sicut audistis quia Antichristus venit. </span><span class="ft"> Cum quanto enim impetu et terrore audistis venturum Antichristum, cum tanta violentia et isti veniunt. In undecima hora sumus, venit Salvator in carne, et secutura est pestis Antichristi, qui præconia salutis impugnet, qui vineam quam Christus excolit exstirpet, et hujus nequissimi capitis jam multa membra præmissa sunt, a quibus cavendum est, quia jam imminet finis sæculi; vel </span><span class="fk">novissima hora, </span><span class="ft"> id est similis novissimæ, similis est hæc persecutio illi futuræ. </span><span class="fk">Nunc Antichristi multi. </span><span class="ft"> Antichristi sunt omnes hæretici, omnes qui fidem quam confitentur verbis destruunt actibus; omnes Christo contrarii, qui venturo suo capiti testimonium reddunt, quia mysterium iniquitatis jam operatur in illis.</span></p>
  </aside>

  <aside id="FN23">
    <p class="f"><a class="notebackref" href="#J12_19"><span class="notemark">‡</span> 2:19</a> <span class="fk">Ex nobis prodierunt, </span><span class="ft"> etc. Licet sint multi Antichristi, non tamen vos terreat si ad judaismum vel paganismum redierunt, non ideo putetis Ecclesiam ex hoc pati aliquod damnum; quia si ex nobis exierunt, tamen non erant ex nobis veraciter. Non potuissent egredi nisi essent Christo contrarii. Qui non est Christo contrarius, in corpore Christi manet. Sic sunt ficti in Ecclesia quomodo humores mali in corpore; quando evomuntur, relevatur corpus; sic quando exeunt mali, relevatur Ecclesia. </span><span class="fk">Sed ut manifesti. </span><span class="ft"> Multi qui non sunt ex nobis acciplunt nobiscum sacramenta Christi, sed ten atio probat quia non sunt ex nobis. Quando illis tentatio venerit, quasi occasione venti volant foras, quia grana non erant. Omnes tunc volabunt, cum area Dominica cœperit ventilari in die judicii. Ideo, permittente Deo, quidam ante ultimam dissensionem exeunt de Ecclesia, ostendentes se non fuisse de corpore Christi, ut per hoc manifeste clarescat, quoniam non sunt omnes ex nobis qui nobiscum intra positi sacramenta Christi recipiunt, et ideo non debet vos gravare eorum separatio.</span></p>
  </aside>

  <aside id="FN24">
    <p class="f"><a class="notebackref" href="#J12_20"><span class="notemark">§</span> 2:20</a> <span class="fk">Sed vos unctionem habetis. </span><span class="ft"> Cum de hæreticis loqueretur, repente ad suos conversus, dicit eos habere unctionem a Sancto, ut econtrario ostendat quod hæretici et omnes Antichristi, sint gratiæ spiritualis munere privati, nec pertineant ad eum qui Sanctus vocatur a prophetis. </span><span class="fk">Nostis omnia. </span><span class="ft"> Nostis veritatem fidei et vitæ, docti per unctionem Spiritus, nec opus habetis doceri, nisi ut persistatis in eo quod cœpistis.</span></p>
  </aside>

  <aside id="FN25">
    <p class="f"><a class="notebackref" href="#J12_21"><span class="notemark">**</span> 2:21</a> <span class="fk">Et quoniam omne mendacium. </span><span class="ft"> BEDA. Dixerat omne mendacium non esse ex veritate, etc., usque ad omnium qui Christi mandatis obtemperare contemnunt.</span></p>
  </aside>

  <aside id="FN26">
    <p class="f"><a class="notebackref" href="#J12_22"><span class="notemark">††</span> 2:22</a> <span class="fk">Hic est Antichristus, </span><span class="ft"> etc. Ecce admoniti sumus quomodo cognoscamus Antichristum, scilicet, </span><span class="fk">quicunque negat Christum, </span><span class="ft"> etc. </span><span class="fk">Qui negat Patrem. </span><span class="ft"> Frustra confitetur Deum Patrem qui negat Filium, qui ex Deo procedit.</span></p>
  </aside>

  <aside id="FN27">
    <p class="f"><a class="notebackref" href="#J12_24"><span class="notemark">‡‡</span> 2:24</a> <span class="fk">Quod audistis, </span><span class="ft"> etc. Si quis dixerit: Ecce hic Christus, ecce illic, ne credideritis, sed hoc quod ab apostolis audistis, tenete. </span><span class="fk">Et vos in Filio et Patre. </span><span class="ft"> Ita eritis membra Patris et Filii, ut a memoria et protectione Patris et Filii non excidatis, et hoc debetis appetere, ut sitis in Patre et Filio, quia inde mercedem consequemini.</span></p>
  </aside>

  <aside id="FN28">
    <p class="f"><a class="notebackref" href="#J12_25"><span class="notemark">§§</span> 2:25</a> <span class="fk">Hæc est repromissio. </span><span class="ft"> Memoria promissæ mercedis perseverantem te faciat in opere.</span></p>
  </aside>

  <aside id="FN29">
    <p class="f"><a class="notebackref" href="#J12_27"><span class="notemark">***</span> 2:27</a> <span class="fk">Sed sicut unctio ejus. </span><span class="ft"> Id est Spiritus sanctus, cujus sacramentum est in unctione visibili; vel intelligitur unctio charitatis quæ diffunditur in cordibus nostris per Spiritum sanctum, qui datus est nobis; quæ ad observanda Dei mandata cor quod implet inflammat.</span></p>
  </aside>

  <aside id="FN30">
    <p class="f"><a class="notebackref" href="#J12_28"><span class="notemark">†††</span> 2:28</a> <span class="fk">Et nunc, filioli., manete. </span><span class="ft"> Creora iteratione inculcat, ut mentibus arctius infigat. </span><span class="fk">Manete in eo. </span><span class="ft"> Et si quid boni habetis, illi totum et non vobis imputate; mala vobis et diabolo imputate.</span></p>
  </aside>

  <aside id="FN31">
    <p class="f"><a class="notebackref" href="#J12_29"><span class="notemark">‡‡‡</span> 2:29</a> <span class="fk">Omnis, </span><span class="ft"> etc. BEDA. Justitia perfecta vix est in angelis, etc., usque ad quando non erit lucta cum carne, sed triumphus de hoste. </span><span class="fk">Ex ipso. </span><span class="ft"> Jam si nati sumus ex justo, justitiam justi Patris sequi oportet.</span></p>
  </aside>

  <aside id="FN32">
    <p class="f"><a class="notebackref" href="#J13_1"><span class="notemark">*</span> 3:1</a> <span class="fk">Videte, </span><span class="ft"> etc. Advertite diligenter quantis et qualibus donis ostenderit Deus erga nos paternam charitatem. Dedit enim ut in hoc sæculo nomine et actu nominaremur filii Dei, et in futuro simus, possidendo hæreditariam beatitudinem. </span><span class="fk">Dedit. </span><span class="ft"> Ad hoc Deus dedit charitatem ut eum amare noverimus et possimus, non tamen ut dominum servi, sed ut patrem filii. Unde dicitur: </span><span class="fk">Quotquot autem receperunt eum, dedit eis potestatem filios Dei fieri</span><span class="ft"> Joan. 1..</span></p>
  </aside>

  <aside id="FN33">
    <p class="f"><a class="notebackref" href="#J13_2"><span class="notemark">†</span> 3:2</a> <span class="fk">Filii Dei sumus. </span><span class="ft"> Quasi dicat: Esse et dici filios Dei, quæ dignitas est? respondet: </span><span class="fk">Charissimi, nunc filii Dei sumus. </span><span class="ft"> Nunc per miracula quæ facimus et per puritatem vitæ apparet quod sumus filii Dei, sed quidquid est in præsenti, parum est ad respectum futuri. </span><span class="fk">Similes ei erimus. </span><span class="ft"> Cum enim immutabilis æternæque Divinitatis contemplatione perfruemur, nos quoque immortales et æterni in illo erimus: non quidem idem quod ipse, sed similes, quia creatura et ad similitudinem ejus facti sumus. </span><span class="fk">Quoniam videbimus. </span><span class="ft"> Secundum quod Verbum caro factum est, viderunt mali, et in judicio sunt visuri: sed quomodo Verbum in principio erat apud Patrem, videbunt soli justi: tolletur impius ne videat gloriam Dei.</span></p>
  </aside>

  <aside id="FN34">
    <p class="f"><a class="notebackref" href="#J13_3"><span class="notemark">‡</span> 3:3</a> <span class="fk">Sanctificat se. </span><span class="ft"> BEDA. Non aufert liberum arbitrium, dum dicit, etc., usque ad dicentes Deo: </span><span class="fk">Adjutor meus es tu, ne derelinquas me</span><span class="ft"> Psal. 26..</span></p>
  </aside>

  <aside id="FN35">
    <p class="f"><a class="notebackref" href="#J13_4"><span class="notemark">§</span> 3:4</a> <span class="fk">Et peccatum, </span><span class="ft"> etc. ID. Quod Latin appellant legem, Græci, etc., usque ad qui innocentiam naturalis legis corrumpunt, prævaricationis rei sunt.</span></p>
  </aside>

  <aside id="FN36">
    <p class="f"><a class="notebackref" href="#J13_5"><span class="notemark">**</span> 3:5</a> <span class="fk">Et scitis. </span><span class="ft"> Ne nos (qui peccatis et iniquitatibus quitatibus carere non possumus) de salute desperemus, subdit quod per Christum a peccatis solvimur. Non solum ergo per gratiam facti sumus filii Dei, et speramus quod ei similes erimus, sed etiam ab iniquitate liberamur: quia ideo </span><span class="fk">apparuit, ut peccata tolleret, </span><span class="ft"> de qua iniquitate nemo se excuset.</span></p>
  </aside>

  <aside id="FN37">
    <p class="f"><a class="notebackref" href="#J13_6"><span class="notemark">††</span> 3:6</a> <span class="fk">Qui peccat non vidit eum. </span><span class="ft"> Et qui manet in eo, non peccat. Et in hoc </span><span class="fk">nemo vos seducat, </span><span class="ft"> dicendo quod, vel justitia sit ex homine, vel quod cum peccato possit aliquis in Deo manere, quia et omnis justitia ex Deo, et omne peccatum ex diabolo est.</span></p>
  </aside>

  <aside id="FN38">
    <p class="f"><a class="notebackref" href="#J13_7"><span class="notemark">‡‡</span> 3:7</a> <span class="fk">Qui facit justitiam. </span><span class="ft"> Id est: qui habet actum justitiæ et intentionem, justus quidem est, sed non ex se: sed sicut ille est, ab eadem radice procedit. Justitia in illo principaliter, in isto secundarie, in illo naturaliter, in isto per adoptionem. Hoc ipsum quod qui justus est ab illo justus est.</span></p>
  </aside>

  <aside id="FN39">
    <p class="f"><a class="notebackref" href="#J13_8"><span class="notemark">§§</span> 3:8</a> <span class="fk">Ex diabolo est. </span><span class="ft"> BEDA. Non carnis originem ducendo, sicut Manichæus voluit, etc., usque ad natus est Christus homo, ut solvat peccata hominum, ut reducat ad vitam.</span></p>
  </aside>

  <aside id="FN40">
    <p class="f"><a class="notebackref" href="#J13_9"><span class="notemark">***</span> 3:9</a> <span class="fk">Peccatum non facit. </span><span class="ft"> Non de omni peccato dicit: </span><span class="fk">Si enim dixerimus quia peccatum non habemus, nos ipsos seducimus, </span><span class="ft"> sed de violatione charitatis, quam qui semen Dei, id est verbum Dei quo renatus est, in se habet, committere non potest. </span><span class="fk">Quoniam semen ipsius est. </span><span class="ft"> Verus Filius Patris non potest legem dimittere. Lex Patris est: Diligite invicem.</span></p>
  </aside>

  <aside id="FN41">
    <p class="f"><a class="notebackref" href="#J13_12"><span class="notemark">†††</span> 3:12</a> <span class="fk">Quoniam opera ejus maligna erant. </span><span class="ft"> Ubi est invidia, non est fraternus amor. Opera Cain mala non dicit, nis invidiam et odium fratris. Opera Abel justa non dicit, nisi charitatem. Hinc discernuntur homines. Nemo attendat linguas, sed facta. Cor si non benefaciat pro fratribus suis, ostendit quid in se habeat. Cain recte offerebat, creatura Creatori, sed non bene dividebat, quando credebat placere munera quæ offerebat cum odio fratris. Abel cum dilectione obtulit, et placuit.</span></p>
  </aside>

  <aside id="FN42">
    <p class="f"><a class="notebackref" href="#J13_14"><span class="notemark">‡‡‡</span> 3:14</a> <span class="fk">Nos scimus, </span><span class="ft"> etc. Nemo de virtutibus se falso extollat, nemo suarum virium paupertatem ultra modum metuat. Qui fratrem diligit, apertum dat judicium, quia ad sortem justorum pertineat. </span><span class="fk">Manet in morte. </span><span class="ft"> Vita carnis anima, vita animæ Deus; corporis mors amittere spiritum; animæ mors amittere Deum. Qui ergo per odium fratris amittit Deum, amittit vitam.</span></p>
  </aside>

  <aside id="FN43">
    <p class="f"><a class="notebackref" href="#J13_15"><span class="notemark">§§§</span> 3:15</a> <span class="fk">Qui odit fratrem. </span><span class="ft"> Qui ex odio insequitur fratrem provocat ad iram et discordiam, et sic quantum ad se occidit eum in anima. Si quis contemnat odium fratris, non contemnet in corde suo homicidium? Non movet manus ad occidendum, et homicida jam tenetur: vivit ille, et iste interfector judicatur. </span><span class="fk">Non habet vitam æternam. </span><span class="ft"> In perpetuum, cum Cain damnabitur qui hoc genere homicidii tenetur, ut discordet a fratribus.</span></p>
  </aside>

  <aside id="FN44">
    <p class="f"><a class="notebackref" href="#J13_16"><span class="notemark">*</span> 3:16</a> <span class="fk">In hoc cognoscimus, </span><span class="ft"> etc. Præpositis multis rationibus de habenda charitate, tandem supponit de charitatis perfectione, sub exemplo passionis Dominicæ. Hanc Petrus monetur habere, cum Domino interroganti profiteretur se amare, cui dicitur: </span><span class="fk">Cum autem senueris, extendes manus tuas, et alius te cinget, et ducet quo tu non vis</span><span class="ft"> Joan. 21.. In quibus verbis, ut animam pro ovibus poneret, docebatur. </span><span class="fk">Majorem enim charitatem nemo habet quam ut animam suam ponat quis pro amicis suis</span><span class="ft"> Ibid. 15..</span></p>
  </aside>

  <aside id="FN45">
    <p class="f"><a class="notebackref" href="#J13_17"><span class="notemark">†</span> 3:17</a> <span class="fk">Qui habuerit, </span><span class="ft"> etc. Si vel ex temporis opportunitate, vel ex humana infirmitate non contigerit animas ponere, debemus saltem res nostras pro fratribus deponere, et hoc est nutrimentum charitatis. Qui didicit rem suam dare, quandoque poterit seipsum deponere.</span></p>
  </aside>

  <aside id="FN46">
    <p class="f"><a class="notebackref" href="#J13_18"><span class="notemark">‡</span> 3:18</a> <span class="fk">Filioli, non diligamus, </span><span class="ft"> etc. Quia non est perfecta charitas in illo; qui non ponit animam pro fratribus, vel qui saltem non dat pecuniam. Ergo ut perfectam charitatem habeatis, </span><span class="fk">filioli</span><span class="ft"> ejusdem patris. </span><span class="fk">Non diligamus verbo, neque lingua. </span><span class="ft"> In verbo pura locutio, non opus; in lingua multiplex oratio intelligitur, sicut quidam sæpe repetitis sermonibus affectum suum volunt commendare. </span><span class="fk">Sed opere. </span><span class="ft"> Quia etiamsi fallimur in dilectione ex humana infirmitate, non fallimur in mercede, quia Deus major est corde nostro, et novit quo zelo fiant omnia. </span><span class="fk">Et veritate. </span><span class="ft"> Si simplici intentione beneficia præstemus, non propter jactantiam, vel propter aliquod temporale commodum, sed respectu solius Dei.</span></p>
  </aside>

  <aside id="FN47">
    <p class="f"><a class="notebackref" href="#J13_19"><span class="notemark">§</span> 3:19</a> <span class="fk">In hoc cognoscimus, </span><span class="ft"> etc. In hoc quod veritatem diligimus, scimus quod ex veritate sumus, id est scimus nos ex Deo (qui est veritas) hanc veram dilectionem habere, et ex hac dilectione scimus nos esse in conspectu, id est promereri ejus conspectum, et in hac etiam suademus corda nostra, ad meliora opera excogitanda. </span><span class="fk">Et in conspectu, </span><span class="ft"> etc. Id est, tales cogitationes corda nostra habere suademus, quæ divinis sint dignæ conspectibus. Omnes enim qui aliquid facere disponunt, ad idem factum meditandum corda sua se convertere suadent. Sed qui mala cogitat, si posset, Deo occultaret: qui vero bona, hi facillime cordibus suadent, ut conspectui Dei patefieri desiderent, quod est indicium magnæ perfectionis, cum sua operatio vel cogitatus a Deo gaudet videri.</span></p>
  </aside>

  <aside id="FN48">
    <p class="f"><a class="notebackref" href="#J13_20"><span class="notemark">**</span> 3:20</a> <span class="fk">Quoniam si reprehenderit. </span><span class="ft"> Et hoc magnum est quod per dilectionem ita mundas habemus cogitationes, quod Deo eas volumus ostendere: quia etiamsi conscientia accusaret nos intus et vellet latere Deum, quia non bono animo bona nostra faceremus, tamen Deo occultare non possemus, quia major est corde nostro, et novit omnia: valet ergo dilectio quæ nos commendat illi quem latere non possumus.</span></p>
  </aside>

  <aside id="FN49">
    <p class="f"><a class="notebackref" href="#J13_22"><span class="notemark">††</span> 3:22</a> <span class="fk">Et quidquid petierimus. </span><span class="ft"> Magna promissio et desiderabilis fidelibus. Sed </span><span class="fk">si quis</span><span class="ft"> est adeo perversus, ut cœlestibus promissis non delectetur, saltem timeat quod econtrario sapientia terribiliter intonat: </span><span class="fk">Qui avertit aurem suam ut non audiat legem, oratio ejus erit exsecrabilis</span><span class="ft"> Prov. 28..</span></p>
  </aside>

  <aside id="FN50">
    <p class="f"><a class="notebackref" href="#J13_23"><span class="notemark">‡‡</span> 3:23</a> <span class="fk">Et hoc est mandatum. </span><span class="ft"> Mandatum singulari numero præponit, et duo subjungit, quia hæc nequeunt separari.</span></p>
  </aside>

  <aside id="FN51">
    <p class="f"><a class="notebackref" href="#J14_1"><span class="notemark">*</span> 4:1</a> <span class="fk">Quoniam multi. </span><span class="ft"> Multi hæretici, multi schismatici confitentur Jesum in carne venisse, sed factis negant, non habendo charitatem. Charitate Verbum caro factum est; qui non habet charitatem, negat eum venisse in carne, et hic convincitur spiritum ex Deo non habere. Spiritus Dei non sono linguæ, sed amando et faciendo dicit Jesum in carne venisse. Jesus venit ut colligat, hæreticus spargit: hic non habet spiritum Dei.</span></p>
  </aside>

  <aside id="FN52">
    <p class="f"><a class="notebackref" href="#J14_3"><span class="notemark">†</span> 4:3</a> <span class="fk">Omnis spiritus, </span><span class="ft"> etc. Multi hæretici, qui unitatem Ecclesiæ separare pravo dogmate volebant, hunc versiculum ex epistola raserunt, ne per eum erroris convincerentur. </span><span class="fk">Solvit. </span><span class="ft"> Qui Deum ab homine distinguit, qui membra a Deo dividit, qui verba Dei male interpretatur, qui a Deo male vivendo recedit, hic solvit Jesum.</span></p>
  </aside>

  <aside id="FN53">
    <p class="f"><a class="notebackref" href="#J14_5"><span class="notemark">‡</span> 4:5</a> <span class="fk">Ipsi de mundo. </span><span class="ft"> Hi spiritus qui sunt de mundo non sunt diligendi, non sunt audiendi. Quia etsi Christi nomen invocant, et signo Christi se notant, tamen sunt de illorum numero qui mundana cupiunt, qui cœlestia ignorant. </span><span class="fk">Ideo de mundo loquuntur. </span><span class="ft"> Ratione mundanæ sapientiæ probantes Deum non posse suscitare hominem mortuum, hominem mortalem in cœlis habere mansionem, et alia hujusmodi.</span></p>
  </aside>

  <aside id="FN54">
    <p class="f"><a class="notebackref" href="#J14_7"><span class="notemark">§</span> 4:7</a> <span class="fk">Charissimi, diligamus nos. </span><span class="ft"> Commendavit charitatem multis modis, jam ad ejus singularem laudem accedit in quo eum maxime debemus audire, scilicet: </span><span class="fk">Qui diligit, ex Deo natus est et Deum novit, quia Deus charitas est. </span><span class="ft"> Dixerat: </span><span class="fk">Charitas ex Deo est; </span><span class="ft"> hic superaddidit: </span><span class="fk">Deus charitas est. </span></p>
  </aside>

  <aside id="FN55">
    <p class="f"><a class="notebackref" href="#J14_8"><span class="notemark">**</span> 4:8</a> <span class="fk">Quoniam Deus charitas. </span><span class="ft"> Non differt charitas in Deo, cum justus et justitia dicatur, ut diligens et dilectio quia non transnominative a justitia dicitur justus vel diligens dilectione, quasi justitiam vel dilectionem a se distinctam habeat, sed quia est justitia et dilectio sua.</span></p>
  </aside>

  <aside id="FN56">
    <p class="f"><a class="notebackref" href="#J14_9"><span class="notemark">††</span> 4:9</a> <span class="fk">In hoc apparuit. </span><span class="ft"> Probando quod Deus charitas est et quod nos diligit, voluit inducere nos suo exemplo, ut invicem diligeremus et ad notitiam ejus veniremus. Sicut Deus non exspectavit ut eum diligeremus, sic nos non exspectemus ut alii nos diligant, sed priores diligamus. Dilectio Patris probata est, quia misit Filium: dilectio Filii in hoc apparuit, quod pro nobis quos prædilexit mortuus est.</span></p>
  </aside>

  <aside id="FN57">
    <p class="f"><a class="notebackref" href="#J14_10"><span class="notemark">‡‡</span> 4:10</a> <span class="fk">Non quasi nos. </span><span class="ft"> Non prius dileximus, ut quasi merito nostræ dilectionis ipse diligeret nos, sed ipse prior dilexit nos, ut præeunte gratia ejus nos eum diligamus.</span></p>
  </aside>

  <aside id="FN58">
    <p class="f"><a class="notebackref" href="#J14_11"><span class="notemark">§§</span> 4:11</a> <span class="fk">Et nos debemus alterutrum diligere. </span><span class="ft"> Dilige, et quod vis fac. Sive taceas, dilectione tace: sive clames, dilectione clama. De hac radice non potest nisi bonum exire.</span></p>
  </aside>

  <aside id="FN59">
    <p class="f"><a class="notebackref" href="#J14_12"><span class="notemark">***</span> 4:12</a> <span class="fk">Deum nemo vidit unquam. </span><span class="ft"> BEDA. Sicut videntur ista visibilia corporis sensibus nota, sic non videtur Deus, etc., usque ad dum adhuc peregrinamur in corpore, diligamus invicem, etc.</span></p>
  </aside>

  <aside id="FN60">
    <p class="f"><a class="notebackref" href="#J14_13"><span class="notemark">†††</span> 4:13</a> <span class="fk">In hoc cognoscimus. </span><span class="ft"> Unde sciemus si habeamus spiritum Dei? Interroga viscera tua: si sint plena charitate, habes spiritum Dei. </span><span class="fk">Quoniam in eo manemus. </span><span class="ft"> Deus in nobis manet, et nos in eo, ideoque nemo de salute desperet, quia etsi morbi scelerum nos deprimunt, omnipotens est medicus qui salvet. Gaudeamus in spe ut veniamus ad rem.</span></p>
  </aside>

  <aside id="FN61">
    <p class="f"><a class="notebackref" href="#J14_16"><span class="notemark">‡‡‡</span> 4:16</a> <span class="fk">Et nos cognovimus. </span><span class="ft"> Nos vidimus et testamur quod Deus misit Filium suum, et cognovimus qua causa hoc fecit: non quia indigeret, non quia aliquid deberet, sed sola charitate. Cum haberet unicum noluit illum esse unum, sed ut fratres haberet, et adoptavit illi eos qui cum illo possiderent vitam æternam.</span></p>
  </aside>

  <aside id="FN62">
    <p class="f"><a class="notebackref" href="#J14_18"><span class="notemark">§§§</span> 4:18</a> <span class="fk">Timor non est in charitate. </span><span class="ft"> In ea nimirum charitate quæ ad imitationem divinæ bonitatis etiam inimicis benefacit, non est timor.</span></p>
  </aside>

  <aside id="FN63">
    <p class="f"><a class="notebackref" href="#J15_1"><span class="notemark">*</span> 5:1</a> <span class="fk">Omnis qui credit. </span><span class="ft"> Credit, qui sic vivit quomodo Christus præcepit, aliter et dæmones credunt. Opera autem præter fidem, vel nulla, vel, etiamsi bona videantur, sunt inania, quia sunt præter viam, quæ Christus est. Vere qui diligit Deum, diligit fratrem. Nam qui diligit Deum Patrem, diligit Deum Filium, a Patre genitum, et qui diligit Deum Filium, diligit etiam Dei filios, membra illius capitis.</span></p>
  </aside>

  <aside id="FN64">
    <p class="f"><a class="notebackref" href="#J15_3"><span class="notemark">†</span> 5:3</a> <span class="fk">Gravia non sunt. </span><span class="ft"> BEDA. Non trahunt deorsum, ut talentum plumbi, etc., usque ad ne quis sua virtute confidat se posse vincere mundum, subdit de fide:</span></p>
  </aside>

  <aside id="FN65">
    <p class="f"><a class="notebackref" href="#J15_4"><span class="notemark">‡</span> 5:4</a> <span class="fk">Et hæc est victoria, </span><span class="ft"> etc. Illa nimirum fides, quæ per dilectionem operatur, quæ Dei auxilium flagitat.</span></p>
  </aside>

  <aside id="FN66">
    <p class="f"><a class="notebackref" href="#J15_5"><span class="notemark">§</span> 5:5</a> <span class="fk">Quis est autem? </span><span class="ft"> etc. Determinat quæ fides vincit, scilicet fides Christi. Quasi: Vere per fidem vincit mundum, quia per aliud non vincitur. </span><span class="fk">Fides nostra. </span><span class="ft"> Ecce quæ fides vincit, quæ credit verum hominem et verum Deum.</span></p>
  </aside>

  <aside id="FN67">
    <p class="f"><a class="notebackref" href="#J15_6"><span class="notemark">**</span> 5:6</a> <span class="fk">Hic est, </span><span class="ft"> etc. Quia sola fides et confessio divinitatis non sufficit ad salutem et ad viucendum mundum, addit et de humanitate: propterea expressit sanguinem. </span><span class="fk">Spiritus. </span><span class="ft"> Id est, humana anima quam emisit in passione; </span><span class="fk">aqua et sanguis, </span><span class="ft"> quæ fluxerunt de latere. Hoc fieri non posset, si veram carnis naturam non haberet. Sed et ante passionem, sudor qui factus est sicut guttæ sanguinis ostendit veritatem carnis. Hoc autem quod de latere jam mortui contra naturam aqua sanguis vivaciter fluxit, testabatur quod corpus Domini post mortem melius esset victurum, et mors ejus vitam nobis daret. Quod vero sudor sicut sanguis in terram fluebat, signabat quod suo sanguine Ecclesiam toto orbe lavaret.</span></p>
  </aside>

  <aside id="FN68">
    <p class="f"><a class="notebackref" href="#J15_7"><span class="notemark">††</span> 5:7</a> <span class="fk">Quoniam tres sunt. </span><span class="ft"> Per hoc apparel, quod Jesus est veritas, verus Deus, verus homo. Et de utroque habemus certum testimonium, de Deitate quidem per Patrem, et Filium, et Spiritum sanctum: de humanitate per animam, aquam, et sanguinem. Pater dedit testimonium Deitatis quando dixit: </span><span class="fk">Hic est Filius meus dilectus. </span><span class="ft"> Ipse Filius dedit, quando in monte transfiguratus est, et potentiam Divinitatis et spem æternæ beatitudinis ostendit. Spiritus sanctus dedit, quando super baptizatum in specie columbæ requievit, vel quando ad vocationem nominis Christi corda credentium implevit.</span></p>
  </aside>

  <aside id="FN69">
    <p class="f"><a class="notebackref" href="#J15_10"><span class="notemark">‡‡</span> 5:10</a> <span class="fk">Qui credit in Filium Dei. </span><span class="ft"> Is intelligit Patrem veracem in testimonio Filil. Qui non credit, dicit Patrem esse mentitum. Frustra igitur dicunt Judæi se credere in Patrem, quandiu contemnunt Christum. </span><span class="fk">In Filium. </span><span class="ft"> Quia Pater testatur de Filio, credamus in Filium. Quia qui ita credit in Filium, ut bene optando tendat in ipsum habet testimonium Dei in se, quasi dicat: De eo etiam testatur Deus, quod ipse sic credens erit in numero filiorum Dei, ipso Filio suis ita pollicente: </span><span class="fk">Si quis mihi ministraverit, honorificabit illum Pater meus</span><span class="ft"> Joan. 12.. Si ergo Deum testem tuæ fidei habueris, quid te hominum infamia vel persecutio lædit? </span><span class="fk">Si Deus pro nobis, quis contra nos? </span><span class="ft"> Rom. 8.</span></p>
  </aside>

  <aside id="FN70">
    <p class="f"><a class="notebackref" href="#J15_11"><span class="notemark">§§</span> 5:11</a> <span class="fk">Et hoc est testimonium. </span><span class="ft"> De Filio testatus est, et etiam de nobis filiis adoptivis, quod per Filium suum unicum etiam nobis jam in spe, quandoque autem in re vitam ætenam daret. </span><span class="fk">Et hæc est vita. </span><span class="ft"> BEDA. In fide et confessione nominis, in perceptione sacramentorum, etc., usque ad qui dat suis vitam æternam.</span></p>
  </aside>

  <aside id="FN71">
    <p class="f"><a class="notebackref" href="#J15_14"><span class="notemark">***</span> 5:14</a> <span class="fk">Et hæc est fiducia. </span><span class="ft"> Multipliciter eadem quæ supra promiserat inculcat, ut nos ad orandum vivacius excitet. </span><span class="fk">Secundum voluntatem ejus. </span><span class="ft"> Qua vult ut quod velit rogemus, vel quales nos esse desiderat ad rogandum veniamus. Si volumus nostram salutem et proximorum non discordamus a voluntate Dei. Si voluntas nostra per ignorantiam a voluntate Dei recedit, bona voluntas Dei nostram stultam corrigit, ut apostolo Paulo contigit.</span></p>
  </aside>

  <aside id="FN72">
    <p class="f"><a class="notebackref" href="#J15_15"><span class="notemark">†††</span> 5:15</a> <span class="fk">Scimus quoniam, </span><span class="ft"> etc. Quia scimus quod habemus ab eo petitiones quas petimus, nihil petamus quod ei sit adversum, nihil nisi quod nos docuit, quod nobis inspiravit, petamus: et si in aliquo erramus, statim corrigimur.</span></p>
  </aside>

  <aside id="FN73">
    <p class="f"><a class="notebackref" href="#J15_16"><span class="notemark">‡‡‡</span> 5:16</a> <span class="fk">Qui scit fratrem. </span><span class="ft"> BEDA. Loquitur de quotidianis et levibus peccatis, etc., usque ad et ad illorum examen castiga te. </span><span class="fk">Est peccatum ad mortem. </span><span class="ft"> Hoc peccatum separat a Deo, sicut mors separat animam a corpore.</span></p>
  </aside>

  <aside id="FN74">
    <p class="f"><a class="notebackref" href="#J15_17"><span class="notemark">§§§</span> 5:17</a> <span class="fk">Omnis iniquitas peccatum. </span><span class="ft"> Quasi: Vere orandum est pro peccantibus non ad mortem, quia multis peccatis occupantur omnes, et nemo potest esse sine peccato, quia omnis iniquitas est peccatum. Sed supra alia est peccatum ad mortem, quod non humana fragilitate committitur, et ideo oratione justorum non purgatur: quoniam cui talia agunt, regnum Dei non consequentur.</span></p>
  </aside>

  <aside id="FN75">
    <p class="f"><a class="notebackref" href="#J15_18"><span class="notemark">*</span> 5:18</a> <span class="fk">Omnis qui natus est, </span><span class="ft"> etc. Qui natus est ex Deo non peccat ad mortem: qui non est natus, peccat; sed nos sumus de illis qui nati sunt ex Deo: ideo non peccabimus, non tangemur ab hoste, sed mundi amatores sunt subjecti maligno hosti. </span><span class="fk">Non peccat. </span><span class="ft"> David graviter peccavit, sed quia ex Deo natus ad societatem filiorum Dei pertinebat, non peccavit, ad mortem, sed veniam pœnitendo meruit. </span><span class="fk">Sed generatio Dei, </span><span class="ft"> etc. Qui in generatione Dei perseverant, peccare non possunt, neque a maligno contingi. Quomodo dies et nox misceri nequeunt, sic justitia et iniquitas malignus et generatio Dei. Tangit ergo aliquos malignus lædens et affligens, sed non ad malum eorum.</span></p>
  </aside>

  <aside id="FN76">
    <p class="f"><a class="notebackref" href="#J15_19"><span class="notemark">†</span> 5:19</a> <span class="fk">Et mundus totus. </span><span class="ft"> Non solum mundi amatores, sed etiam nuper nati, qui non habent discretionem boni et mali, propter primam prævaricationem pertinent ad regnum diaboli, nisi gratia Dei eruantur a tenebris.</span></p>
  </aside>

  <aside id="FN77">
    <p class="f"><a class="notebackref" href="#J15_20"><span class="notemark">‡</span> 5:20</a> <span class="fk">Et scimus, </span><span class="ft"> etc. Nemo sine divina cognitione ad vitam æternam pervenire, nemo cognoscere sine gratia Dei potest, quia nemo novit Filium nisi Pater, neque Patrem quis novit nisi Filius et cui voluerit Filius revelare et Patrem et Filium. Utrumque enim Filius revelat, qui carne visibilis apparens, Divinitatis arcana per Evangelium mundo patefecit.</span></p>
  </aside>

  <aside id="FN78">
    <p class="f"><a class="notebackref" href="#J15_21"><span class="notemark">§</span> 5:21</a> <span class="fk">Filioli. </span><span class="ft"> Et quia verum Deum et verum hominem cognoscitis, et vitam æternam exspectatis, custodite vos a doctrinis hæreticorum, qui speciem sanctitatis sibi assumunt, qui pravis dogmatibus gloriam incorruptibilis Dei in similitudinem corruptibilium rerum mutant. Avaritia enim est simulacrorum servitus; qui ergo mundum Deo præponunt, idololatræ sunt. </span><span class="fk">Custodite. </span><span class="ft"> Cum testimonium perfectionis in multis perhibuerit illis, poterat tamen adhuc timeri, ne aliquis nuper conversus reliquias superstitionis mente retineret, ideoque ab idolorum cultu fugiendum esse demonstrat.</span></p>
  </aside>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>