<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" lang="es">
<head>
  <meta name="viewport" content="width=device-width, initial-scale=1.0"/>
  <title>Vulgata -JOB</title>
  <link href="../styles/epub.css" rel="stylesheet"  type="text/css"/>
</head>

<body class="omi" id="Inizio">
  <p class="pT3but"><a href="../Indice.html" class="butXL">Indice Vulgata</a></p>
  <p class="pT1">JOB</p>

  <div class="divCap"><a href='JOB.xhtml#JB1_0' class="button">1</a><a href='JOB.xhtml#JB2_0' class="button">2</a><a href='JOB.xhtml#JB3_0' class="button">3</a><a href='JOB.xhtml#JB4_0' class="button">4</a><a href='JOB.xhtml#JB5_0' class="button">5</a><a href='JOB.xhtml#JB6_0' class="button">6</a><a href='JOB.xhtml#JB7_0' class="button">7</a><a href='JOB.xhtml#JB8_0' class="button">8</a><a href='JOB.xhtml#JB9_0' class="button">9</a><a href='JOB.xhtml#JB10_0' class="button">10</a><a href='JOB.xhtml#JB11_0' class="button">11</a><a href='JOB.xhtml#JB12_0' class="button">12</a><a href='JOB.xhtml#JB13_0' class="button">13</a><a href='JOB.xhtml#JB14_0' class="button">14</a><a href='JOB.xhtml#JB15_0' class="button">15</a><a href='JOB.xhtml#JB16_0' class="button">16</a><a href='JOB.xhtml#JB17_0' class="button">17</a><a href='JOB.xhtml#JB18_0' class="button">18</a><a href='JOB.xhtml#JB19_0' class="button">19</a><a href='JOB.xhtml#JB20_0' class="button">20</a><a href='JOB.xhtml#JB21_0' class="button">21</a><a href='JOB.xhtml#JB22_0' class="button">22</a><a href='JOB.xhtml#JB23_0' class="button">23</a><a href='JOB.xhtml#JB24_0' class="button">24</a><a href='JOB.xhtml#JB25_0' class="button">25</a><a href='JOB.xhtml#JB26_0' class="button">26</a><a href='JOB.xhtml#JB27_0' class="button">27</a><a href='JOB.xhtml#JB28_0' class="button">28</a><a href='JOB.xhtml#JB29_0' class="button">29</a><a href='JOB.xhtml#JB30_0' class="button">30</a><a href='JOB.xhtml#JB31_0' class="button">31</a><a href='JOB.xhtml#JB32_0' class="button">32</a><a href='JOB.xhtml#JB33_0' class="button">33</a><a href='JOB.xhtml#JB34_0' class="button">34</a><a href='JOB.xhtml#JB35_0' class="button">35</a><a href='JOB.xhtml#JB36_0' class="button">36</a><a href='JOB.xhtml#JB37_0' class="button">37</a><a href='JOB.xhtml#JB38_0' class="button">38</a><a href='JOB.xhtml#JB39_0' class="button">39</a><a href='JOB.xhtml#JB40_0' class="button">40</a><a href='JOB.xhtml#JB41_0' class="button">41</a><a href='JOB.xhtml#JB42_0' class="button">42</a></div>

  <p class='main' id='JB0_0'></p>

  <h2>INCIPIT LIBER JOB</h2>

  <p class='pT4' id='JB1_0'>1</p>

  <p class='Normale'><span class="Versetto" id="JB1_1">1&#160;</span>Vir erat in terra Hus, nomine Job: et erat vir ille simplex, et rectus, ac timens Deum, et recedens a malo.<a href='#FN1'>*</a> <span class="Versetto" id="JB1_2">2&#160;</span>Natique sunt ei septem filii, et tres filiæ. <span class="Versetto" id="JB1_3">3&#160;</span>Et fuit possessio ejus septem millia ovium, et tria millia camelorum, quingenta quoque juga boum, et quingentæ asinæ, ac familia multa nimis: eratque vir ille magnus inter omnes orientales.<a href='#FN2'>†</a> <span class="Versetto" id="JB1_4">4&#160;</span>Et ibant filii ejus, et faciebant convivium per domos, unusquisque in die suo. Et mittentes vocabant tres sorores suas, ut comederent et biberent cum eis.<a href='#FN3'>‡</a> <span class="Versetto" id="JB1_5">5&#160;</span>Cumque in orbem transissent dies convivii, mittebat ad eos Job, et sanctificabat illos: consurgensque diluculo, offerebat holocausta pro singulis. Dicebat enim: Ne forte peccaverint filii mei, et benedixerint Deo in cordibus suis. Sic faciebat Job cunctis diebus.<a href='#FN4'>§</a> <span class="Versetto" id="JB1_6">6&#160;</span>Quadam autem die, cum venissent filii Dei ut assisterent coram Domino, affuit inter eos etiam Satan.<a href='#FN5'>**</a> <span class="Versetto" id="JB1_7">7&#160;</span>Cui dixit Dominus: Unde venis? Qui respondens, ait: Circuivi terram, et perambulavi eam.<a href='#FN6'>††</a> <span class="Versetto" id="JB1_8">8&#160;</span>Dixitque Dominus ad eum: Numquid considerasti servum meum Job, quod non sit ei similis in terra, homo simplex et rectus, ac timens Deum, et recedens a malo? <span class="Versetto" id="JB1_9">9&#160;</span>Cui respondens Satan, ait: Numquid Job frustra timet Deum?<a href='#FN7'>‡‡</a> <span class="Versetto" id="JB1_10">10&#160;</span>nonne tu vallasti eum, ac domum ejus, universamque substantiam per circuitum; operibus manuum ejus benedixisti, et possessio ejus crevit in terra? <span class="Versetto" id="JB1_11">11&#160;</span>sed extende paululum manum tuam et tange cuncta quæ possidet, nisi in faciem benedixerit tibi.<a href='#FN8'>§§</a> <span class="Versetto" id="JB1_12">12&#160;</span>Dixit ergo Dominus ad Satan: Ecce universa quæ habet in manu tua sunt: tantum in eum ne extendas manum tuam. Egressusque est Satan a facie Domini.<a href='#FN9'>***</a> <span class="Versetto" id="JB1_13">13&#160;</span>Cum autem quadam die filii et filiæ ejus comederent et biberent vinum in domo fratris sui primogeniti,<a href='#FN10'>†††</a> <span class="Versetto" id="JB1_14">14&#160;</span>nuntius venit ad Job, qui diceret: Boves arabant, et asinæ pascebantur juxta eos:<a href='#FN11'>‡‡‡</a> <span class="Versetto" id="JB1_15">15&#160;</span>et irruerunt Sabæi, tuleruntque omnia, et pueros percusserunt gladio: et evasi ego solus, ut nuntiarem tibi.<a href='#FN12'>§§§</a> <span class="Versetto" id="JB1_16">16&#160;</span>Cumque adhuc ille loqueretur, venit alter, et dixit: Ignis Dei cecidit e cælo, et tactas oves puerosque consumpsit: et effugi ego solus, ut nuntiarem tibi.<a href='#FN13'>*</a> <span class="Versetto" id="JB1_17">17&#160;</span>Sed et illo adhuc loquente, venit alius, et dixit: Chaldæi fecerunt tres turmas, et invaserunt camelos, et tulerunt eos, necnon et pueros percusserunt gladio: et ego fugi solus, ut nuntiarem tibi.<a href='#FN14'>†</a> <span class="Versetto" id="JB1_18">18&#160;</span>Adhuc loquebatur ille, et ecce alius intravit, et dixit: Filiis tuis et filiabus vescentibus et bibentibus vinum in domo fratris sui primogeniti,<a href='#FN15'>‡</a> <span class="Versetto" id="JB1_19">19&#160;</span>repente ventus vehemens irruit a regione deserti, et concussit quatuor angulos domus: quæ corruens oppressit liberos tuos, et mortui sunt: et effugi ego solus, ut nuntiarem tibi.<a href='#FN16'>§</a> <span class="Versetto" id="JB1_20">20&#160;</span>Tunc surrexit Job, et scidit vestimenta sua: et tonso capite corruens in terram, adoravit,<a href='#FN17'>**</a> <span class="Versetto" id="JB1_21">21&#160;</span>et dixit: Nudus egressus sum de utero matris meæ, et nudus revertar illuc. Dominus dedit, Dominus abstulit; sicut Domino placuit, ita factum est. Sit nomen Domini benedictum.<a href='#FN18'>††</a> <span class="Versetto" id="JB1_22">22&#160;</span>In omnibus his non peccavit Job labiis suis, neque stultum quid contra Deum locutus est.<a href='#FN19'>‡‡</a></p>

  <p class='pT4' id='JB2_0'>2</p>

  <p class='Normale'><span class="Versetto" id="JB2_1">1&#160;</span>Factum est autem, cum quadam die venissent filii Dei, et starent coram Domino, venisset quoque Satan inter eos, et staret in conspectu ejus,<a href='#FN20'>*</a> <span class="Versetto" id="JB2_2">2&#160;</span>ut diceret Dominus ad Satan: Unde venis? Qui respondens ait: Circuivi terram, et perambulavi eam. <span class="Versetto" id="JB2_3">3&#160;</span>Et dixit Dominus ad Satan: Numquid considerasti servum meum Job, quod non sit ei similis in terra, vir simplex et rectus, ac timens Deum, et recedens a malo, et adhuc retinens innocentiam? tu autem commovisti me adversus eum, ut affligerem eum frustra.<a href='#FN21'>†</a> <span class="Versetto" id="JB2_4">4&#160;</span>Cui respondens Satan, ait: Pellem pro pelle, et cuncta quæ habet homo dabit pro anima sua;<a href='#FN22'>‡</a> <span class="Versetto" id="JB2_5">5&#160;</span>alioquin mitte manum tuam, et tange os ejus et carnem, et tunc videbis quod in faciem benedicat tibi.<a href='#FN23'>§</a> <span class="Versetto" id="JB2_6">6&#160;</span>Dixit ergo Dominus ad Satan: Ecce in manu tua est: verumtamen animam illius serva.<a href='#FN24'>**</a> <span class="Versetto" id="JB2_7">7&#160;</span>Egressus igitur Satan a facie Domini, percussit Job ulcere pessimo, a planta pedis usque ad verticem ejus;<a href='#FN25'>††</a> <span class="Versetto" id="JB2_8">8&#160;</span>qui testa saniem radebat, sedens in sterquilinio.<a href='#FN26'>‡‡</a> <span class="Versetto" id="JB2_9">9&#160;</span>Dixit autem illi uxor sua: Adhuc tu permanes in simplicitate tua? Benedic Deo, et morere.<a href='#FN27'>§§</a> <span class="Versetto" id="JB2_10">10&#160;</span>Qui ait ad illam: Quasi una de stultis mulieribus locuta es: si bona suscepimus de manu Dei, mala quare non suscipiamus? In omnibus his non peccavit Job labiis suis.<a href='#FN28'>***</a> <span class="Versetto" id="JB2_11">11&#160;</span>Igitur audientes tres amici Job omne malum quod accidisset ei, venerunt singuli de loco suo, Eliphaz Themanites, et Baldad Suhites, et Sophar Naamathites. Condixerant enim ut pariter venientes visitarent eum, et consolarentur.<a href='#FN29'>†††</a> <span class="Versetto" id="JB2_12">12&#160;</span>Cumque elevassent procul oculos suos, non cognoverunt eum, et exclamantes ploraverunt, scissisque vestibus sparserunt pulverem super caput suum in cælum.<a href='#FN30'>‡‡‡</a> <span class="Versetto" id="JB2_13">13&#160;</span>Et sederunt cum eo in terra septem diebus et septem noctibus: et nemo loquebatur ei verbum: videbant enim dolorem esse vehementem.<a href='#FN31'>§§§</a></p>

  <p class='pT4' id='JB3_0'>3</p>

  <p class='Normale'><span class="Versetto" id="JB3_1">1&#160;</span>Post hæc aperuit Job os suum, et maledixit diei suo,<a href='#FN32'>*</a> <span class="Versetto" id="JB3_2">2&#160;</span>et locutus est: <span class="Versetto" id="JB3_3">3&#160;</span>[Pereat dies in qua natus sum, et nox in qua dictum est: Conceptus est homo.<a href='#FN33'>†</a> <span class="Versetto" id="JB3_4">4&#160;</span>Dies ille vertatur in tenebras: non requirat eum Deus desuper, et non illustretur lumine.<a href='#FN34'>‡</a> <span class="Versetto" id="JB3_5">5&#160;</span>Obscurent eum tenebræ et umbra mortis; occupet eum caligo, et involvatur amaritudine.<a href='#FN35'>§</a> <span class="Versetto" id="JB3_6">6&#160;</span>Noctem illam tenebrosus turbo possideat; non computetur in diebus anni, nec numeretur in mensibus.<a href='#FN36'>**</a> <span class="Versetto" id="JB3_7">7&#160;</span>Sit nox illa solitaria, nec laude digna.<a href='#FN37'>††</a> <span class="Versetto" id="JB3_8">8&#160;</span>Maledicant ei qui maledicunt diei, qui parati sunt suscitare Leviathan.<a href='#FN38'>‡‡</a> <span class="Versetto" id="JB3_9">9&#160;</span>Obtenebrentur stellæ caligine ejus; expectet lucem, et non videat, nec ortum surgentis auroræ.<a href='#FN39'>§§</a> <span class="Versetto" id="JB3_10">10&#160;</span>Quia non conclusit ostia ventris qui portavit me, nec abstulit mala ab oculis meis.<a href='#FN40'>***</a> <span class="Versetto" id="JB3_11">11&#160;</span>Quare non in vulva mortuus sum? egressus ex utero non statim perii?<a href='#FN41'>†††</a> <span class="Versetto" id="JB3_12">12&#160;</span>Quare exceptus genibus? cur lactatus uberibus? <span class="Versetto" id="JB3_13">13&#160;</span>Nunc enim dormiens silerem, et somno meo requiescerem<a href='#FN42'>‡‡‡</a> <span class="Versetto" id="JB3_14">14&#160;</span>cum regibus et consulibus terræ, qui ædificant sibi solitudines; <span class="Versetto" id="JB3_15">15&#160;</span>aut cum principibus qui possident aurum, et replent domos suas argento;<a href='#FN43'>§§§</a> <span class="Versetto" id="JB3_16">16&#160;</span>aut sicut abortivum absconditum non subsisterem, vel qui concepti non viderunt lucem.<a href='#FN44'>*</a> <span class="Versetto" id="JB3_17">17&#160;</span>Ibi impii cessaverunt a tumultu, et ibi requieverunt fessi robore.<a href='#FN45'>†</a> <span class="Versetto" id="JB3_18">18&#160;</span>Et quondam vincti pariter sine molestia, non audierunt vocem exactoris.<a href='#FN46'>‡</a> <span class="Versetto" id="JB3_19">19&#160;</span>Parvus et magnus ibi sunt, et servus liber a domino suo.<a href='#FN47'>§</a> <span class="Versetto" id="JB3_20">20&#160;</span>Quare misero data est lux, et vita his qui in amaritudine animæ sunt:<a href='#FN48'>**</a> <span class="Versetto" id="JB3_21">21&#160;</span>qui expectant mortem, et non venit, quasi effodientes thesaurum;<a href='#FN49'>††</a> <span class="Versetto" id="JB3_22">22&#160;</span>gaudentque vehementer cum invenerint sepulchrum?<a href='#FN50'>‡‡</a> <span class="Versetto" id="JB3_23">23&#160;</span>viro cujus abscondita est via et circumdedit eum Deus tenebris?<a href='#FN51'>§§</a> <span class="Versetto" id="JB3_24">24&#160;</span>Antequam comedam, suspiro; et tamquam inundantes aquæ, sic rugitus meus:<a href='#FN52'>***</a> <span class="Versetto" id="JB3_25">25&#160;</span>quia timor quem timebam evenit mihi, et quod verebar accidit.<a href='#FN53'>†††</a> <span class="Versetto" id="JB3_26">26&#160;</span>Nonne dissimulavi? nonne silui? nonne quievi? et venit super me indignatio.]<a href='#FN54'>‡‡‡</a></p>

  <p class='pT4' id='JB4_0'>4</p>

  <p class='Normale'><span class="Versetto" id="JB4_1">1&#160;</span>Respondens autem Eliphaz Themanites, dixit: <span class="Versetto" id="JB4_2">2&#160;</span>[Si cœperimus loqui tibi, forsitan moleste accipies; sed conceptum sermonem tenere quis poterit?<a href='#FN55'>*</a> <span class="Versetto" id="JB4_3">3&#160;</span>Ecce docuisti multos, et manus lassas roborasti;<a href='#FN56'>†</a> <span class="Versetto" id="JB4_4">4&#160;</span>vacillantes confirmaverunt sermones tui, et genua trementia confortasti. <span class="Versetto" id="JB4_5">5&#160;</span>Nunc autem venit super te plaga, et defecisti; tetigit te, et conturbatus es.<a href='#FN57'>‡</a> <span class="Versetto" id="JB4_6">6&#160;</span>Ubi est timor tuus, fortitudo tua, patientia tua, et perfectio viarum tuarum? <span class="Versetto" id="JB4_7">7&#160;</span>Recordare, obsecro te, quis umquam innocens periit? aut quando recti deleti sunt?<a href='#FN58'>§</a> <span class="Versetto" id="JB4_8">8&#160;</span>Quin potius vidi eos qui operantur iniquitatem, et seminant dolores, et metunt eos,<a href='#FN59'>**</a> <span class="Versetto" id="JB4_9">9&#160;</span>flante Deo perisse, et spiritu iræ ejus esse consumptos.<a href='#FN60'>††</a> <span class="Versetto" id="JB4_10">10&#160;</span>Rugitus leonis, et vox leænæ, et dentes catulorum leonum contriti sunt. <span class="Versetto" id="JB4_11">11&#160;</span>Tigris periit, eo quod non haberet prædam, et catuli leonis dissipati sunt.<a href='#FN61'>‡‡</a> <span class="Versetto" id="JB4_12">12&#160;</span>Porro ad me dictum est verbum absconditum, et quasi furtive suscepit auris mea venas susurri ejus.<a href='#FN62'>§§</a> <span class="Versetto" id="JB4_13">13&#160;</span>In horrore visionis nocturnæ, quando solet sopor occupare homines,<a href='#FN63'>***</a> <span class="Versetto" id="JB4_14">14&#160;</span>pavor tenuit me, et tremor, et omnia ossa mea perterrita sunt;<a href='#FN64'>†††</a> <span class="Versetto" id="JB4_15">15&#160;</span>et cum spiritus, me præsente, transiret, inhorruerunt pili carnis meæ. <span class="Versetto" id="JB4_16">16&#160;</span>Stetit quidam, cujus non agnoscebam vultum, imago coram oculis meis, et vocem quasi auræ lenis audivi.<a href='#FN65'>‡‡‡</a> <span class="Versetto" id="JB4_17">17&#160;</span>Numquid homo, Dei comparatione, justificabitur? aut factore suo purior erit vir?<a href='#FN66'>§§§</a> <span class="Versetto" id="JB4_18">18&#160;</span>Ecce qui serviunt ei, non sunt stabiles, et in angelis suis reperit pravitatem; <span class="Versetto" id="JB4_19">19&#160;</span>quanto magis hi qui habitant domos luteas, qui terrenum habent fundamentum, consumentur velut a tinea? <span class="Versetto" id="JB4_20">20&#160;</span>De mane usque ad vesperam succidentur; et quia nullus intelligit, in æternum peribunt.<a href='#FN67'>*</a> <span class="Versetto" id="JB4_21">21&#160;</span>Qui autem reliqui fuerint, auferentur ex eis; morientur, et non in sapientia.]</p>

  <p class='pT4' id='JB5_0'>5</p>

  <p class='Normale'><span class="Versetto" id="JB5_1">1&#160;</span>[Voca ergo, si est qui tibi respondeat, et ad aliquem sanctorum convertere.<a href='#FN68'>*</a> <span class="Versetto" id="JB5_2">2&#160;</span>Vere stultum interficit iracundia, et parvulum occidit invidia. <span class="Versetto" id="JB5_3">3&#160;</span>Ego vidi stultum firma radice, et maledixi pulchritudini ejus statim.<a href='#FN69'>†</a> <span class="Versetto" id="JB5_4">4&#160;</span>Longe fient filii ejus a salute, et conterentur in porta, et non erit qui eruat.<a href='#FN70'>‡</a> <span class="Versetto" id="JB5_5">5&#160;</span>Cujus messem famelicus comedet, et ipsum rapiet armatus, et bibent sitientes divitias ejus.<a href='#FN71'>§</a> <span class="Versetto" id="JB5_6">6&#160;</span>Nihil in terra sine causa fit, et de humo non oritur dolor.<a href='#FN72'>**</a> <span class="Versetto" id="JB5_7">7&#160;</span>Homo nascitur ad laborem, et avis ad volatum.<a href='#FN73'>††</a> <span class="Versetto" id="JB5_8">8&#160;</span>Quam ob rem ego deprecabor Dominum, et ad Deum ponam eloquium meum:<a href='#FN74'>‡‡</a> <span class="Versetto" id="JB5_9">9&#160;</span>qui facit magna et inscrutabilia, et mirabilia absque numero;<a href='#FN75'>§§</a> <span class="Versetto" id="JB5_10">10&#160;</span>qui dat pluviam super faciem terræ, et irrigat aquis universa;<a href='#FN76'>***</a> <span class="Versetto" id="JB5_11">11&#160;</span>qui ponit humiles in sublime, et mœrentes erigit sospitate;<a href='#FN77'>†††</a> <span class="Versetto" id="JB5_12">12&#160;</span>qui dissipat cogitationes malignorum, ne possint implere manus eorum quod cœperant;<a href='#FN78'>‡‡‡</a> <span class="Versetto" id="JB5_13">13&#160;</span>qui apprehendit sapientes in astutia eorum, et consilium pravorum dissipat.<a href='#FN79'>§§§</a> <span class="Versetto" id="JB5_14">14&#160;</span>Per diem incurrent tenebras, et quasi in nocte, sic palpabunt in meridie.<a href='#FN80'>*</a> <span class="Versetto" id="JB5_15">15&#160;</span>Porro salvum faciet egenum a gladio oris eorum, et de manu violenti pauperem.<a href='#FN81'>†</a> <span class="Versetto" id="JB5_16">16&#160;</span>Et erit egeno spes; iniquitas autem contrahet os suum. <span class="Versetto" id="JB5_17">17&#160;</span>Beatus homo qui corripitur a Deo: increpationem ergo Domini ne reprobes:<a href='#FN82'>‡</a> <span class="Versetto" id="JB5_18">18&#160;</span>quia ipse vulnerat, et medetur; percutit, et manus ejus sanabunt.<a href='#FN83'>§</a> <span class="Versetto" id="JB5_19">19&#160;</span>In sex tribulationibus liberabit te, et in septima non tangent te malum.<a href='#FN84'>**</a> <span class="Versetto" id="JB5_20">20&#160;</span>In fame eruet te de morte, et in bello de manu gladii.<a href='#FN85'>††</a> <span class="Versetto" id="JB5_21">21&#160;</span>A flagello linguæ absconderis, et non timebis calamitatem cum venerit.<a href='#FN86'>‡‡</a> <span class="Versetto" id="JB5_22">22&#160;</span>In vastitate et fame ridebis, et bestias terræ non formidabis.<a href='#FN87'>§§</a> <span class="Versetto" id="JB5_23">23&#160;</span>Sed cum lapidibus regionum pactum tuum, et bestiæ terræ pacificæ erunt tibi.<a href='#FN88'>***</a> <span class="Versetto" id="JB5_24">24&#160;</span>Et scies quod pacem habeat tabernaculum tuum; et visitans speciem tuam, non peccabis.<a href='#FN89'>†††</a> <span class="Versetto" id="JB5_25">25&#160;</span>Scies quoque quoniam multiplex erit semen tuum, et progenies tua quasi herba terræ.<a href='#FN90'>‡‡‡</a> <span class="Versetto" id="JB5_26">26&#160;</span>Ingredieris in abundantia sepulchrum, sicut infertur acervus tritici in tempore suo.<a href='#FN91'>§§§</a> <span class="Versetto" id="JB5_27">27&#160;</span>Ecce hoc, ut investigavimus, ita est: quod auditum, mente pertracta.]<a href='#FN92'>*</a></p>

  <p class='pT4' id='JB6_0'>6</p>

  <p class='Normale'><span class="Versetto" id="JB6_1">1&#160;</span>Respondens autem Job, dixit: <span class="Versetto" id="JB6_2">2&#160;</span>[Utinam appenderentur peccata mea quibus iram merui, et calamitas quam patior, in statera !<a href='#FN93'>*</a> <span class="Versetto" id="JB6_3">3&#160;</span>Quasi arena maris hæc gravior appareret; unde et verba mea dolore sunt plena:<a href='#FN94'>†</a> <span class="Versetto" id="JB6_4">4&#160;</span>quia sagittæ Domini in me sunt, quarum indignatio ebibit spiritum meum; et terrores Domini militant contra me.<a href='#FN95'>‡</a> <span class="Versetto" id="JB6_5">5&#160;</span>Numquid rugiet onager cum habuerit herbam? aut mugiet bos cum ante præsepe plenum steterit?<a href='#FN96'>§</a> <span class="Versetto" id="JB6_6">6&#160;</span>aut poterit comedi insulsum, quod non est sale conditum? aut potest aliquis gustare quod gustatum affert mortem?<a href='#FN97'>**</a> <span class="Versetto" id="JB6_7">7&#160;</span>Quæ prius nolebat tangere anima mea, nunc, præ angustia, cibi mei sunt.<a href='#FN98'>††</a> <span class="Versetto" id="JB6_8">8&#160;</span>Quis det ut veniat petitio mea, et quod expecto tribuat mihi Deus? <span class="Versetto" id="JB6_9">9&#160;</span>et qui cœpit, ipse me conterat; solvat manum suam, et succidat me?<a href='#FN99'>‡‡</a> <span class="Versetto" id="JB6_10">10&#160;</span>Et hæc mihi sit consolatio, ut affligens me dolore, non parcat, nec contradicam sermonibus Sancti.<a href='#FN100'>§§</a> <span class="Versetto" id="JB6_11">11&#160;</span>Quæ est enim fortitudo mea, ut sustineam? aut quis finis meus, ut patienter agam?<a href='#FN101'>***</a> <span class="Versetto" id="JB6_12">12&#160;</span>Nec fortitudo lapidum fortitudo mea, nec caro mea ænea est. <span class="Versetto" id="JB6_13">13&#160;</span>Ecce non est auxilium mihi in me, et necessarii quoque mei recesserunt a me.<a href='#FN102'>†††</a> <span class="Versetto" id="JB6_14">14&#160;</span>Qui tollit ab amico suo misericordiam, timorem Domini derelinquit.<a href='#FN103'>‡‡‡</a> <span class="Versetto" id="JB6_15">15&#160;</span>Fratres mei præterierunt me, sicut torrens qui raptim transit in convallibus. <span class="Versetto" id="JB6_16">16&#160;</span>Qui timent pruinam, irruet super eos nix. <span class="Versetto" id="JB6_17">17&#160;</span>Tempore quo fuerint dissipati, peribunt; et ut incaluerit, solventur de loco suo.<a href='#FN104'>§§§</a> <span class="Versetto" id="JB6_18">18&#160;</span>Involutæ sunt semitæ gressuum eorum; ambulabunt in vacuum, et peribunt.<a href='#FN105'>*</a> <span class="Versetto" id="JB6_19">19&#160;</span>Considerate semitas Thema, itinera Saba, et expectate paulisper.<a href='#FN106'>†</a> <span class="Versetto" id="JB6_20">20&#160;</span>Confusi sunt, quia speravi: venerunt quoque usque ad me, et pudore cooperti sunt.<a href='#FN107'>‡</a> <span class="Versetto" id="JB6_21">21&#160;</span>Nunc venistis; et modo videntes plagam meam, timetis.<a href='#FN108'>§</a> <span class="Versetto" id="JB6_22">22&#160;</span>Numquid dixi: Afferte mihi, et de substantia vestra donate mihi?<a href='#FN109'>**</a> <span class="Versetto" id="JB6_23">23&#160;</span>vel: Liberate me de manu hostis, et de manu robustorum eruite me? <span class="Versetto" id="JB6_24">24&#160;</span>Docete me, et ego tacebo: et si quid forte ignoravi, instruite me.<a href='#FN110'>††</a> <span class="Versetto" id="JB6_25">25&#160;</span>Quare detraxistis sermonibus veritatis, cum e vobis nullus sit qui possit arguere me?<a href='#FN111'>‡‡</a> <span class="Versetto" id="JB6_26">26&#160;</span>Ad increpandum tantum eloquia concinnatis, et in ventum verba profertis.<a href='#FN112'>§§</a> <span class="Versetto" id="JB6_27">27&#160;</span>Super pupillum irruitis, et subvertere nitimini amicum vestrum.<a href='#FN113'>***</a> <span class="Versetto" id="JB6_28">28&#160;</span>Verumtamen quod cœpistis explete: præbete aurem, et videte an mentiar.<a href='#FN114'>†††</a> <span class="Versetto" id="JB6_29">29&#160;</span>Respondete, obsecro, absque contentione; et loquentes id quod justum est, judicate.<a href='#FN115'>‡‡‡</a> <span class="Versetto" id="JB6_30">30&#160;</span>Et non invenietis in lingua mea iniquitatem, nec in faucibus meis stultitia personabit.]<a href='#FN116'>§§§</a></p>

  <p class='pT4' id='JB7_0'>7</p>

  <p class='Normale'><span class="Versetto" id="JB7_1">1&#160;</span>[Militia est vita hominis super terram, et sicut dies mercenarii dies ejus.<a href='#FN117'>*</a> <span class="Versetto" id="JB7_2">2&#160;</span>Sicut servus desiderat umbram, et sicut mercenarius præstolatur finem operis sui,<a href='#FN118'>†</a> <span class="Versetto" id="JB7_3">3&#160;</span>sic et ego habui menses vacuos, et noctes laboriosas enumeravi mihi.<a href='#FN119'>‡</a> <span class="Versetto" id="JB7_4">4&#160;</span>Si dormiero, dicam: Quando consurgam? et rursum expectabo vesperam, et replebor doloribus usque ad tenebras.<a href='#FN120'>§</a> <span class="Versetto" id="JB7_5">5&#160;</span>Induta est caro mea putredine, et sordibus pulveris cutis mea aruit et contracta est.<a href='#FN121'>**</a> <span class="Versetto" id="JB7_6">6&#160;</span>Dies mei velocius transierunt quam a texente tela succiditur, et consumpti sunt absque ulla spe.<a href='#FN122'>††</a> <span class="Versetto" id="JB7_7">7&#160;</span>Memento quia ventus est vita mea, et non revertetur oculus meus ut videat bona.<a href='#FN123'>‡‡</a> <span class="Versetto" id="JB7_8">8&#160;</span>Nec aspiciet me visus hominis; oculi tui in me, et non subsistam.<a href='#FN124'>§§</a> <span class="Versetto" id="JB7_9">9&#160;</span>Sicut consumitur nubes, et pertransit, sic qui descenderit ad inferos, non ascendet.<a href='#FN125'>***</a> <span class="Versetto" id="JB7_10">10&#160;</span>Nec revertetur ultra in domum suam, neque cognoscet eum amplius locus ejus.<a href='#FN126'>†††</a> <span class="Versetto" id="JB7_11">11&#160;</span>Quapropter et ego non parcam ori meo: loquar in tribulatione spiritus mei; confabulabor cum amaritudine animæ meæ. <span class="Versetto" id="JB7_12">12&#160;</span>Numquid mare ego sum, aut cetus, quia circumdedisti me carcere?<a href='#FN127'>‡‡‡</a> <span class="Versetto" id="JB7_13">13&#160;</span>Si dixero: Consolabitur me lectulus meus, et relevabor loquens mecum in strato meo: <span class="Versetto" id="JB7_14">14&#160;</span>terrebis me per somnia, et per visiones horrore concuties. <span class="Versetto" id="JB7_15">15&#160;</span>Quam ob rem elegit suspendium anima mea, et mortem ossa mea.<a href='#FN128'>§§§</a> <span class="Versetto" id="JB7_16">16&#160;</span>Desperavi: nequaquam ultra jam vivam: parce mihi, nihil enim sunt dies mei.<a href='#FN129'>*</a> <span class="Versetto" id="JB7_17">17&#160;</span>Quid est homo, quia magnificas eum? aut quid apponis erga eum cor tuum?<a href='#FN130'>†</a> <span class="Versetto" id="JB7_18">18&#160;</span>Visitas eum diluculo, et subito probas illum.<a href='#FN131'>‡</a> <span class="Versetto" id="JB7_19">19&#160;</span>Usquequo non parcis mihi, nec dimittis me ut glutiam salivam meam?<a href='#FN132'>§</a> <span class="Versetto" id="JB7_20">20&#160;</span>Peccavi; quid faciam tibi, o custos hominum? quare posuisti me contrarium tibi, et factus sum mihimetipsi gravis?<a href='#FN133'>**</a> <span class="Versetto" id="JB7_21">21&#160;</span>Cur non tollis peccatum meum, et quare non aufers iniquitatem meam? ecce nunc in pulvere dormiam, et si mane me quæsieris, non subsistam.]<a href='#FN134'>††</a></p>

  <p class='pT4' id='JB8_0'>8</p>

  <p class='Normale'><span class="Versetto" id="JB8_1">1&#160;</span>Respondens autem Baldad Suhites, dixit:<a href='#FN135'>*</a> <span class="Versetto" id="JB8_2">2&#160;</span>[Usquequo loqueris talia, et spiritus multiplex sermones oris tui?<a href='#FN136'>†</a> <span class="Versetto" id="JB8_3">3&#160;</span>Numquid Deus supplantat judicium? aut Omnipotens subvertit quod justum est?<a href='#FN137'>‡</a> <span class="Versetto" id="JB8_4">4&#160;</span>Etiam si filii tui peccaverunt ei, et dimisit eos in manu iniquitatis suæ:<a href='#FN138'>§</a> <span class="Versetto" id="JB8_5">5&#160;</span>tu tamen si diluculo consurrexeris ad Deum, et Omnipotentem fueris deprecatus; <span class="Versetto" id="JB8_6">6&#160;</span>si mundus et rectus incesseris: statim evigilabit ad te, et pacatum reddet habitaculum justitiæ tuæ,<a href='#FN139'>**</a> <span class="Versetto" id="JB8_7">7&#160;</span>in tantum ut si priora tua fuerint parva, et novissima tua multiplicentur nimis.<a href='#FN140'>††</a> <span class="Versetto" id="JB8_8">8&#160;</span>Interroga enim generationem pristinam, et diligenter investiga patrum memoriam<a href='#FN141'>‡‡</a> <span class="Versetto" id="JB8_9">9&#160;</span>(hesterni quippe sumus, et ignoramus, quoniam sicut umbra dies nostri sunt super terram),<a href='#FN142'>§§</a> <span class="Versetto" id="JB8_10">10&#160;</span>et ipsi docebunt te, loquentur tibi, et de corde suo proferent eloquia.<a href='#FN143'>***</a> <span class="Versetto" id="JB8_11">11&#160;</span>Numquid vivere potest scirpus absque humore? aut crescere carectum sine aqua?<a href='#FN144'>†††</a> <span class="Versetto" id="JB8_12">12&#160;</span>Cum adhuc sit in flore, nec carpatur manu, ante omnes herbas arescit. <span class="Versetto" id="JB8_13">13&#160;</span>Sic viæ omnium qui obliviscuntur Deum, et spes hypocritæ peribit.<a href='#FN145'>‡‡‡</a> <span class="Versetto" id="JB8_14">14&#160;</span>Non ei placebit vecordia sua, et sicut tela aranearum fiducia ejus.<a href='#FN146'>§§§</a> <span class="Versetto" id="JB8_15">15&#160;</span>Innitetur super domum suam, et non stabit; fulciet eam, et non consurget.<a href='#FN147'>*</a> <span class="Versetto" id="JB8_16">16&#160;</span>Humectus videtur antequam veniat sol, et in ortu suo germen ejus egredietur.<a href='#FN148'>†</a> <span class="Versetto" id="JB8_17">17&#160;</span>Super acervum petrarum radices ejus densabuntur, et inter lapides commorabitur.<a href='#FN149'>‡</a> <span class="Versetto" id="JB8_18">18&#160;</span>Si absorbuerit eum de loco suo, negabit eum, et dicet: Non novi te. <span class="Versetto" id="JB8_19">19&#160;</span>Hæc est enim lætitia viæ ejus, ut rursum de terra alii germinentur. <span class="Versetto" id="JB8_20">20&#160;</span>Deus non projiciet simplicem, nec porriget manum malignis,<a href='#FN150'>§</a> <span class="Versetto" id="JB8_21">21&#160;</span>donec impleatur risu os tuum, et labia tua jubilo.<a href='#FN151'>**</a> <span class="Versetto" id="JB8_22">22&#160;</span>Qui oderunt te induentur confusione, et tabernaculum impiorum non subsistet.]<a href='#FN152'>††</a></p>

  <p class='pT4' id='JB9_0'>9</p>

  <p class='Normale'><span class="Versetto" id="JB9_1">1&#160;</span>Et respondens Job, ait:<a href='#FN153'>*</a> <span class="Versetto" id="JB9_2">2&#160;</span>[Vere scio quod ita sit, et quod non justificetur homo compositus Deo. <span class="Versetto" id="JB9_3">3&#160;</span>Si voluerit contendere cum eo, non poterit ei respondere unum pro mille.<a href='#FN154'>†</a> <span class="Versetto" id="JB9_4">4&#160;</span>Sapiens corde est, et fortis robore: quis restitit ei, et pacem habuit?<a href='#FN155'>‡</a> <span class="Versetto" id="JB9_5">5&#160;</span>Qui transtulit montes, et nescierunt hi quos subvertit in furore suo.<a href='#FN156'>§</a> <span class="Versetto" id="JB9_6">6&#160;</span>Qui commovet terram de loco suo, et columnæ ejus concutiuntur.<a href='#FN157'>**</a> <span class="Versetto" id="JB9_7">7&#160;</span>Qui præcipit soli, et non oritur, et stellas claudit quasi sub signaculo.<a href='#FN158'>††</a> <span class="Versetto" id="JB9_8">8&#160;</span>Qui extendit cælos solus, et graditur super fluctus maris.<a href='#FN159'>‡‡</a> <span class="Versetto" id="JB9_9">9&#160;</span>Qui facit Arcturum et Oriona, et Hyadas et interiora austri.<a href='#FN160'>§§</a> <span class="Versetto" id="JB9_10">10&#160;</span>Qui facit magna, et incomprehensibilia, et mirabilia, quorum non est numerus.<a href='#FN161'>***</a> <span class="Versetto" id="JB9_11">11&#160;</span>Si venerit ad me, non videbo eum; si abierit, non intelligam.<a href='#FN162'>†††</a> <span class="Versetto" id="JB9_12">12&#160;</span>Si repente interroget, quis respondebit ei? vel quis dicere potest: Cur ita facis?<a href='#FN163'>‡‡‡</a> <span class="Versetto" id="JB9_13">13&#160;</span>Deus, cujus iræ nemo resistere potest, et sub quo curvantur qui portant orbem.<a href='#FN164'>§§§</a> <span class="Versetto" id="JB9_14">14&#160;</span>Quantus ergo sum ego, ut respondeam ei, et loquar verbis meis cum eo?<a href='#FN165'>*</a> <span class="Versetto" id="JB9_15">15&#160;</span>qui etiam si habuero quippiam justum, non respondebo: sed meum judicem deprecabor.<a href='#FN166'>†</a> <span class="Versetto" id="JB9_16">16&#160;</span>Et cum invocantem exaudierit me, non credo quod audierit vocem meam.<a href='#FN167'>‡</a> <span class="Versetto" id="JB9_17">17&#160;</span>In turbine enim conteret me, et multiplicabit vulnera mea, etiam sine causa.<a href='#FN168'>§</a> <span class="Versetto" id="JB9_18">18&#160;</span>Non concedit requiescere spiritum meum, et implet me amaritudinibus.<a href='#FN169'>**</a> <span class="Versetto" id="JB9_19">19&#160;</span>Si fortitudo quæritur, robustissimus est; si æquitas judicii, nemo audet pro me testimonium dicere.<a href='#FN170'>††</a> <span class="Versetto" id="JB9_20">20&#160;</span>Si justificare me voluero, os meum condemnabit me; si innocentem ostendero, pravum me comprobabit.<a href='#FN171'>‡‡</a> <span class="Versetto" id="JB9_21">21&#160;</span>Etiam si simplex fuero, hoc ipsum ignorabit anima mea, et tædebit me vitæ meæ.<a href='#FN172'>§§</a> <span class="Versetto" id="JB9_22">22&#160;</span>Unum est quod locutus sum: et innocentem et impium ipse consumit.<a href='#FN173'>***</a> <span class="Versetto" id="JB9_23">23&#160;</span>Si flagellat, occidat semel, et non de pœnis innocentum rideat.<a href='#FN174'>†††</a> <span class="Versetto" id="JB9_24">24&#160;</span>Terra data est in manus impii; vultum judicum ejus operit. Quod si non ille est, quis ergo est?<a href='#FN175'>‡‡‡</a> <span class="Versetto" id="JB9_25">25&#160;</span>Dies mei velociores fuerunt cursore; fugerunt, et non viderunt bonum.<a href='#FN176'>§§§</a> <span class="Versetto" id="JB9_26">26&#160;</span>Pertransierunt quasi naves poma portantes; sicut aquila volans ad escam.<a href='#FN177'>*</a> <span class="Versetto" id="JB9_27">27&#160;</span>Cum dixero: Nequaquam ita loquar: commuto faciem meam, et dolore torqueor.<a href='#FN178'>†</a> <span class="Versetto" id="JB9_28">28&#160;</span>Verebar omnia opera mea, sciens quod non parceres delinquenti.<a href='#FN179'>‡</a> <span class="Versetto" id="JB9_29">29&#160;</span>Si autem et sic impius sum, quare frustra laboravi?<a href='#FN180'>§</a> <span class="Versetto" id="JB9_30">30&#160;</span>Si lotus fuero quasi aquis nivis, et fulserint velut mundissimæ manus meæ,<a href='#FN181'>**</a> <span class="Versetto" id="JB9_31">31&#160;</span>tamen sordibus intinges me, et abominabuntur me vestimenta mea.<a href='#FN182'>††</a> <span class="Versetto" id="JB9_32">32&#160;</span>Neque enim viro qui similis mei est, respondebo; nec qui mecum in judicio ex æquo possit audiri.<a href='#FN183'>‡‡</a> <span class="Versetto" id="JB9_33">33&#160;</span>Non est qui utrumque valeat arguere, et ponere manum suam in ambobus.<a href='#FN184'>§§</a> <span class="Versetto" id="JB9_34">34&#160;</span>Auferat a me virgam suam, et pavor ejus non me terreat.<a href='#FN185'>***</a> <span class="Versetto" id="JB9_35">35&#160;</span>Loquar, et non timebo eum; neque enim possum metuens respondere.]<a href='#FN186'>†††</a></p>

  <p class='pT4' id='JB10_0'>10</p>

  <p class='Normale'><span class="Versetto" id="JB10_1">1&#160;</span>[Tædet animam meam vitæ meæ; dimittam adversum me eloquium meum: loquar in amaritudine animæ meæ.<a href='#FN187'>*</a> <span class="Versetto" id="JB10_2">2&#160;</span>Dicam Deo: Noli me condemnare; indica mihi cur me ita judices.<a href='#FN188'>†</a> <span class="Versetto" id="JB10_3">3&#160;</span>Numquid bonum tibi videtur, si calumnieris me, et opprimas me opus manuum tuarum, et consilium impiorum adjuves?<a href='#FN189'>‡</a> <span class="Versetto" id="JB10_4">4&#160;</span>Numquid oculi carnei tibi sunt? aut sicut videt homo, et tu videbis?<a href='#FN190'>§</a> <span class="Versetto" id="JB10_5">5&#160;</span>Numquid sicut dies hominis dies tui, et anni tui sicut humana sunt tempora,<a href='#FN191'>**</a> <span class="Versetto" id="JB10_6">6&#160;</span>ut quæras iniquitatem meam, et peccatum meum scruteris,<a href='#FN192'>††</a> <span class="Versetto" id="JB10_7">7&#160;</span>et scias quia nihil impium fecerim, cum sit nemo qui de manu tua possit eruere?<a href='#FN193'>‡‡</a> <span class="Versetto" id="JB10_8">8&#160;</span>Manus tuæ fecerunt me, et plasmaverunt me totum in circuitu: et sic repente præcipitas me?<a href='#FN194'>§§</a> <span class="Versetto" id="JB10_9">9&#160;</span>Memento, quæso, quod sicut lutum feceris me, et in pulverem reduces me.<a href='#FN195'>***</a> <span class="Versetto" id="JB10_10">10&#160;</span>Nonne sicut lac mulsisti me, et sicut caseum me coagulasti?<a href='#FN196'>†††</a> <span class="Versetto" id="JB10_11">11&#160;</span>Pelle et carnibus vestisti me; ossibus et nervis compegisti me.<a href='#FN197'>‡‡‡</a> <span class="Versetto" id="JB10_12">12&#160;</span>Vitam et misericordiam tribuisti mihi, et visitatio tua custodivit spiritum meum.<a href='#FN198'>§§§</a> <span class="Versetto" id="JB10_13">13&#160;</span>Licet hæc celes in corde tuo, tamen scio quia universorum memineris.<a href='#FN199'>*</a> <span class="Versetto" id="JB10_14">14&#160;</span>Si peccavi, et ad horam pepercisti mihi, cur ab iniquitate mea mundum me esse non pateris?<a href='#FN200'>†</a> <span class="Versetto" id="JB10_15">15&#160;</span>Et si impius fuero, væ mihi est; et si justus, non levabo caput, saturatus afflictione et miseria. <span class="Versetto" id="JB10_16">16&#160;</span>Et propter superbiam quasi leænam capies me, reversusque mirabiliter me crucias.<a href='#FN201'>‡</a> <span class="Versetto" id="JB10_17">17&#160;</span>Instauras testes tuos contra me, et multiplicas iram tuam adversum me, et pœnæ militant in me.<a href='#FN202'>§</a> <span class="Versetto" id="JB10_18">18&#160;</span>Quare de vulva eduxisti me? qui utinam consumptus essem, ne oculus me videret. <span class="Versetto" id="JB10_19">19&#160;</span>Fuissem quasi non essem, de utero translatus ad tumulum.<a href='#FN203'>**</a> <span class="Versetto" id="JB10_20">20&#160;</span>Numquid non paucitas dierum meorum finietur brevi? dimitte ergo me, ut plangam paululum dolorem meum,<a href='#FN204'>††</a> <span class="Versetto" id="JB10_21">21&#160;</span>antequam vadam, et non revertar, ad terram tenebrosam, et opertam mortis caligine:<a href='#FN205'>‡‡</a> <span class="Versetto" id="JB10_22">22&#160;</span>terram miseriæ et tenebrarum, ubi umbra mortis et nullus ordo, sed sempiternus horror inhabitat.]<a href='#FN206'>§§</a></p>

  <p class='pT4' id='JB11_0'>11</p>

  <p class='Normale'><span class="Versetto" id="JB11_1">1&#160;</span>Respondens autem Sophar Naamathites, dixit: <span class="Versetto" id="JB11_2">2&#160;</span>[Numquid qui multa loquitur, non et audiet? aut vir verbosus justificabitur?<a href='#FN207'>*</a> <span class="Versetto" id="JB11_3">3&#160;</span>Tibi soli tacebunt homines? et cum ceteros irriseris, a nullo confutaberis?<a href='#FN208'>†</a> <span class="Versetto" id="JB11_4">4&#160;</span>Dixisti enim: Purus est sermo meus, et mundus sum in conspectu tuo.<a href='#FN209'>‡</a> <span class="Versetto" id="JB11_5">5&#160;</span>Atque utinam Deus loqueretur tecum, et aperiret labia sua tibi,<a href='#FN210'>§</a> <span class="Versetto" id="JB11_6">6&#160;</span>ut ostenderet tibi secreta sapientiæ, et quod multiplex esset lex ejus: et intelligeres quod multo minora exigaris ab eo quam meretur iniquitas tua !<a href='#FN211'>**</a> <span class="Versetto" id="JB11_7">7&#160;</span>Forsitan vestigia Dei comprehendes, et usque ad perfectum Omnipotentem reperies?<a href='#FN212'>††</a> <span class="Versetto" id="JB11_8">8&#160;</span>Excelsior cælo est, et quid facies? profundior inferno, et unde cognosces?<a href='#FN213'>‡‡</a> <span class="Versetto" id="JB11_9">9&#160;</span>Longior terra mensura ejus, et latior mari.<a href='#FN214'>§§</a> <span class="Versetto" id="JB11_10">10&#160;</span>Si subverterit omnia, vel in unum coarctaverit, quis contradicet ei?<a href='#FN215'>***</a> <span class="Versetto" id="JB11_11">11&#160;</span>Ipse enim novit hominum vanitatem; et videns iniquitatem, nonne considerat?<a href='#FN216'>†††</a> <span class="Versetto" id="JB11_12">12&#160;</span>Vir vanus in superbiam erigitur, et tamquam pullum onagri se liberum natum putat.<a href='#FN217'>‡‡‡</a> <span class="Versetto" id="JB11_13">13&#160;</span>Tu autem firmasti cor tuum, et expandisti ad eum manus tuas.<a href='#FN218'>§§§</a> <span class="Versetto" id="JB11_14">14&#160;</span>Si iniquitatem quæ est in manu tua abstuleris a te, et non manserit in tabernaculo tuo injustitia,<a href='#FN219'>*</a> <span class="Versetto" id="JB11_15">15&#160;</span>tunc levare poteris faciem tuam absque macula; et eris stabilis, et non timebis.<a href='#FN220'>†</a> <span class="Versetto" id="JB11_16">16&#160;</span>Miseriæ quoque oblivisceris, et quasi aquarum quæ præterierunt recordaberis.<a href='#FN221'>‡</a> <span class="Versetto" id="JB11_17">17&#160;</span>Et quasi meridianus fulgor consurget tibi ad vesperam; et cum te consumptum putaveris, orieris ut lucifer.<a href='#FN222'>§</a> <span class="Versetto" id="JB11_18">18&#160;</span>Et habebis fiduciam, proposita tibi spe: et defossus securus dormies.<a href='#FN223'>**</a> <span class="Versetto" id="JB11_19">19&#160;</span>Requiesces, et non erit qui te exterreat; et deprecabuntur faciem tuam plurimi.<a href='#FN224'>††</a> <span class="Versetto" id="JB11_20">20&#160;</span>Oculi autem impiorum deficient, et effugium peribit ab eis: et spes illorum abominatio animæ.]<a href='#FN225'>‡‡</a></p>

  <p class='pT4' id='JB12_0'>12</p>

  <p class='Normale'><span class="Versetto" id="JB12_1">1&#160;</span>Respondens autem Job, dixit:<a href='#FN226'>*</a> <span class="Versetto" id="JB12_2">2&#160;</span>[Ergo vos estis soli homines, et vobiscum morietur sapientia?<a href='#FN227'>†</a> <span class="Versetto" id="JB12_3">3&#160;</span>Et mihi est cor sicut et vobis, nec inferior vestri sum; quis enim hæc quæ nostis ignorat?<a href='#FN228'>‡</a> <span class="Versetto" id="JB12_4">4&#160;</span>Qui deridetur ab amico suo, sicut ego, invocabit Deum, et exaudiet eum: deridetur enim justi simplicitas.<a href='#FN229'>§</a> <span class="Versetto" id="JB12_5">5&#160;</span>Lampas contempta apud cogitationes divitum parata ad tempus statutum.<a href='#FN230'>**</a> <span class="Versetto" id="JB12_6">6&#160;</span>Abundant tabernacula prædonum, et audacter provocant Deum, cum ipse dederit omnia in manus eorum.<a href='#FN231'>††</a> <span class="Versetto" id="JB12_7">7&#160;</span>Nimirum interroga jumenta, et docebunt te; et volatilia cæli, et indicabunt tibi. <span class="Versetto" id="JB12_8">8&#160;</span>Loquere terræ, et respondebit tibi, et narrabunt pisces maris.<a href='#FN232'>‡‡</a> <span class="Versetto" id="JB12_9">9&#160;</span>Quis ignorat quod omnia hæc manus Domini fecerit? <span class="Versetto" id="JB12_10">10&#160;</span>In cujus manu anima omnis viventis, et spiritus universæ carnis hominis.<a href='#FN233'>§§</a> <span class="Versetto" id="JB12_11">11&#160;</span>Nonne auris verba dijudicat? et fauces comedentis, saporem?<a href='#FN234'>***</a> <span class="Versetto" id="JB12_12">12&#160;</span>In antiquis est sapientia, et in multo tempore prudentia. <span class="Versetto" id="JB12_13">13&#160;</span>Apud ipsum est sapientia et fortitudo; ipse habet consilium et intelligentiam.<a href='#FN235'>†††</a> <span class="Versetto" id="JB12_14">14&#160;</span>Si destruxerit, nemo est qui ædificet; si incluserit hominem, nullus est qui aperiat.<a href='#FN236'>‡‡‡</a> <span class="Versetto" id="JB12_15">15&#160;</span>Si continuerit aquas, omnia siccabuntur; et si emiserit eas, subvertent terram.<a href='#FN237'>§§§</a> <span class="Versetto" id="JB12_16">16&#160;</span>Apud ipsum est fortitudo et sapientia; ipse novit et decipientem, et eum qui decipitur.<a href='#FN238'>*</a> <span class="Versetto" id="JB12_17">17&#160;</span>Adducit consiliarios in stultum finem, et judices in stuporem.<a href='#FN239'>†</a> <span class="Versetto" id="JB12_18">18&#160;</span>Balteum regum dissolvit, et præcingit fune renes eorum.<a href='#FN240'>‡</a> <span class="Versetto" id="JB12_19">19&#160;</span>Ducit sacerdotes inglorios, et optimates supplantat:<a href='#FN241'>§</a> <span class="Versetto" id="JB12_20">20&#160;</span>commutans labium veracium, et doctrinam senum auferens.<a href='#FN242'>**</a> <span class="Versetto" id="JB12_21">21&#160;</span>Effundit despectionem super principes, eos qui oppressi fuerant relevans.<a href='#FN243'>††</a> <span class="Versetto" id="JB12_22">22&#160;</span>Qui revelat profunda de tenebris, et producit in lucem umbram mortis.<a href='#FN244'>‡‡</a> <span class="Versetto" id="JB12_23">23&#160;</span>Qui multiplicat gentes, et perdit eas, et subversas in integrum restituit.<a href='#FN245'>§§</a> <span class="Versetto" id="JB12_24">24&#160;</span>Qui immutat cor principum populi terræ, et decipit eos ut frustra incedant per invium:<a href='#FN246'>***</a> <span class="Versetto" id="JB12_25">25&#160;</span>palpabunt quasi in tenebris, et non in luce, et errare eos faciet quasi ebrios.]<a href='#FN247'>†††</a></p>

  <p class='pT4' id='JB13_0'>13</p>

  <p class='Normale'><span class="Versetto" id="JB13_1">1&#160;</span>[Ecce omnia hæc vidit oculus meus, et audivit auris mea, et intellexi singula.<a href='#FN248'>*</a> <span class="Versetto" id="JB13_2">2&#160;</span>Secundum scientiam vestram et ego novi: nec inferior vestri sum.<a href='#FN249'>†</a> <span class="Versetto" id="JB13_3">3&#160;</span>Sed tamen ad Omnipotentem loquar, et disputare cum Deo cupio:<a href='#FN250'>‡</a> <span class="Versetto" id="JB13_4">4&#160;</span>prius vos ostendens fabricatores mendacii, et cultores perversorum dogmatum.<a href='#FN251'>§</a> <span class="Versetto" id="JB13_5">5&#160;</span>Atque utinam taceretis, ut putaremini esse sapientes.<a href='#FN252'>**</a> <span class="Versetto" id="JB13_6">6&#160;</span>Audite ergo correptionem meam, et judicium labiorum meorum attendite.<a href='#FN253'>††</a> <span class="Versetto" id="JB13_7">7&#160;</span>Numquid Deus indiget vestro mendacio, ut pro illo loquamini dolos? <span class="Versetto" id="JB13_8">8&#160;</span>numquid faciem ejus accipitis, et pro Deo judicare nitimini? <span class="Versetto" id="JB13_9">9&#160;</span>aut placebit ei quem celare nihil potest? aut decipietur, ut homo, vestris fraudulentiis?<a href='#FN254'>‡‡</a> <span class="Versetto" id="JB13_10">10&#160;</span>Ipse vos arguet, quoniam in abscondito faciem ejus accipitis.<a href='#FN255'>§§</a> <span class="Versetto" id="JB13_11">11&#160;</span>Statim ut se commoverit, turbabit vos, et terror ejus irruet super vos.<a href='#FN256'>***</a> <span class="Versetto" id="JB13_12">12&#160;</span>Memoria vestra comparabitur cineri, et redigentur in lutum cervices vestræ.<a href='#FN257'>†††</a> <span class="Versetto" id="JB13_13">13&#160;</span>Tacete paulisper, ut loquar quodcumque mihi mens suggesserit.<a href='#FN258'>‡‡‡</a> <span class="Versetto" id="JB13_14">14&#160;</span>Quare lacero carnes meas dentibus meis, et animam meam porto in manibus meis?<a href='#FN259'>§§§</a> <span class="Versetto" id="JB13_15">15&#160;</span>Etiam si occiderit me, in ipso sperabo: verumtamen vias meas in conspectu ejus arguam.<a href='#FN260'>*</a> <span class="Versetto" id="JB13_16">16&#160;</span>Et ipse erit salvator meus: non enim veniet in conspectu ejus omnis hypocrita.<a href='#FN261'>†</a> <span class="Versetto" id="JB13_17">17&#160;</span>Audite sermonem meum, et ænigmata percipite auribus vestris.<a href='#FN262'>‡</a> <span class="Versetto" id="JB13_18">18&#160;</span>Si fuero judicatus, scio quod justus inveniar.<a href='#FN263'>§</a> <span class="Versetto" id="JB13_19">19&#160;</span>Quis est qui judicetur mecum? veniat: quare tacens consumor?<a href='#FN264'>**</a> <span class="Versetto" id="JB13_20">20&#160;</span>Duo tantum ne facias mihi, et tunc a facie tua non abscondar:<a href='#FN265'>††</a> <span class="Versetto" id="JB13_21">21&#160;</span>manum tuam longe fac a me, et formido tua non me terreat.<a href='#FN266'>‡‡</a> <span class="Versetto" id="JB13_22">22&#160;</span>Voca me, et ego respondebo tibi: aut certe loquar, et tu responde mihi.<a href='#FN267'>§§</a> <span class="Versetto" id="JB13_23">23&#160;</span>Quantas habeo iniquitates et peccata? scelera mea et delicta ostende mihi.<a href='#FN268'>***</a> <span class="Versetto" id="JB13_24">24&#160;</span>Cur faciem tuam abscondis, et arbitraris me inimicum tuum?<a href='#FN269'>†††</a> <span class="Versetto" id="JB13_25">25&#160;</span>Contra folium, quod vento rapitur, ostendis potentiam tuam, et stipulam siccam persequeris:<a href='#FN270'>‡‡‡</a> <span class="Versetto" id="JB13_26">26&#160;</span>scribis enim contra me amaritudines, et consumere me vis peccatis adolescentiæ meæ.<a href='#FN271'>§§§</a> <span class="Versetto" id="JB13_27">27&#160;</span>Posuisti in nervo pedem meum, et observasti omnes semitas meas, et vestigia pedum meorum considerasti:<a href='#FN272'>*</a> <span class="Versetto" id="JB13_28">28&#160;</span>qui quasi putredo consumendus sum, et quasi vestimentum quod comeditur a tinea.]<a href='#FN273'>†</a></p>

  <p class='pT4' id='JB14_0'>14</p>

  <p class='Normale'><span class="Versetto" id="JB14_1">1&#160;</span>[Homo natus de muliere, brevi vivens tempore, repletur multis miseriis.<a href='#FN274'>*</a> <span class="Versetto" id="JB14_2">2&#160;</span>Qui quasi flos egreditur et conteritur, et fugit velut umbra, et numquam in eodem statu permanet.<a href='#FN275'>†</a> <span class="Versetto" id="JB14_3">3&#160;</span>Et dignum ducis super hujuscemodi aperire oculos tuos, et adducere eum tecum in judicium?<a href='#FN276'>‡</a> <span class="Versetto" id="JB14_4">4&#160;</span>Quis potest facere mundum de immundo conceptum semine? nonne tu qui solus es?<a href='#FN277'>§</a> <span class="Versetto" id="JB14_5">5&#160;</span>Breves dies hominis sunt: numerus mensium ejus apud te est: constituisti terminos ejus, qui præteriri non poterunt.<a href='#FN278'>**</a> <span class="Versetto" id="JB14_6">6&#160;</span>Recede paululum ab eo, ut quiescat, donec optata veniat, sicut mercenarii, dies ejus.<a href='#FN279'>††</a> <span class="Versetto" id="JB14_7">7&#160;</span>Lignum habet spem: si præcisum fuerit, rursum virescit, et rami ejus pullulant.<a href='#FN280'>‡‡</a> <span class="Versetto" id="JB14_8">8&#160;</span>Si senuerit in terra radix ejus, et in pulvere emortuus fuerit truncus illius,<a href='#FN281'>§§</a> <span class="Versetto" id="JB14_9">9&#160;</span>ad odorem aquæ germinabit, et faciet comam, quasi cum primum plantatum est.<a href='#FN282'>***</a> <span class="Versetto" id="JB14_10">10&#160;</span>Homo vero cum mortuus fuerit, et nudatus, atque consumptus, ubi, quæso, est?<a href='#FN283'>†††</a> <span class="Versetto" id="JB14_11">11&#160;</span>Quomodo si recedant aquæ de mari, et fluvius vacuefactus arescat:<a href='#FN284'>‡‡‡</a> <span class="Versetto" id="JB14_12">12&#160;</span>sic homo, cum dormierit, non resurget: donec atteratur cælum, non evigilabit, nec consurget de somno suo.<a href='#FN285'>§§§</a> <span class="Versetto" id="JB14_13">13&#160;</span>Quis mihi hoc tribuat, ut in inferno protegas me, et abscondas me donec pertranseat furor tuus, et constituas mihi tempus in quo recorderis mei?<a href='#FN286'>*</a> <span class="Versetto" id="JB14_14">14&#160;</span>Putasne mortuus homo rursum vivat? cunctis diebus quibus nunc milito, expecto donec veniat immutatio mea.<a href='#FN287'>†</a> <span class="Versetto" id="JB14_15">15&#160;</span>Vocabis me, et ego respondebo tibi: operi manuum tuarum porriges dexteram.<a href='#FN288'>‡</a> <span class="Versetto" id="JB14_16">16&#160;</span>Tu quidem gressus meos dinumerasti: sed parce peccatis meis.<a href='#FN289'>§</a> <span class="Versetto" id="JB14_17">17&#160;</span>Signasti quasi in sacculo delicta mea, sed curasti iniquitatem meam.<a href='#FN290'>**</a> <span class="Versetto" id="JB14_18">18&#160;</span>Mons cadens defluit, et saxum transfertur de loco suo:<a href='#FN291'>††</a> <span class="Versetto" id="JB14_19">19&#160;</span>lapides excavant aquæ, et alluvione paulatim terra consumitur: et hominem ergo similiter perdes.<a href='#FN292'>‡‡</a> <span class="Versetto" id="JB14_20">20&#160;</span>Roborasti eum paululum, ut in perpetuum transiret: immutabis faciem ejus, et emittes eum.<a href='#FN293'>§§</a> <span class="Versetto" id="JB14_21">21&#160;</span>Sive nobiles fuerint filii ejus, sive ignobiles, non intelliget.<a href='#FN294'>***</a> <span class="Versetto" id="JB14_22">22&#160;</span>Attamen caro ejus, dum vivet, dolebit, et anima illius super semetipso lugebit.]<a href='#FN295'>†††</a></p>

  <p class='pT4' id='JB15_0'>15</p>

  <p class='Normale'><span class="Versetto" id="JB15_1">1&#160;</span>Respondens autem Eliphaz Themanites, dixit: <span class="Versetto" id="JB15_2">2&#160;</span>[Numquid sapiens respondebit quasi in ventum loquens, et implebit ardore stomachum suum?<a href='#FN296'>*</a> <span class="Versetto" id="JB15_3">3&#160;</span>Arguis verbis eum qui non est æqualis tibi, et loqueris quod tibi non expedit.<a href='#FN297'>†</a> <span class="Versetto" id="JB15_4">4&#160;</span>Quantum in te est, evacuasti timorem, et tulisti preces coram Deo.<a href='#FN298'>‡</a> <span class="Versetto" id="JB15_5">5&#160;</span>Docuit enim iniquitas tua os tuum, et imitaris linguam blasphemantium.<a href='#FN299'>§</a> <span class="Versetto" id="JB15_6">6&#160;</span>Condemnabit te os tuum, et non ego: et labia tua respondebunt tibi.<a href='#FN300'>**</a> <span class="Versetto" id="JB15_7">7&#160;</span>Numquid primus homo tu natus es, et ante colles formatus?<a href='#FN301'>††</a> <span class="Versetto" id="JB15_8">8&#160;</span>numquid consilium Dei audisti, et inferior te erit ejus sapientia? <span class="Versetto" id="JB15_9">9&#160;</span>Quid nosti quod ignoremus? quid intelligis quod nesciamus?<a href='#FN302'>‡‡</a> <span class="Versetto" id="JB15_10">10&#160;</span>Et senes et antiqui sunt in nobis, multo vetustiores quam patres tui.<a href='#FN303'>§§</a> <span class="Versetto" id="JB15_11">11&#160;</span>Numquid grande est ut consoletur te Deus? sed verba tua prava hoc prohibent.<a href='#FN304'>***</a> <span class="Versetto" id="JB15_12">12&#160;</span>Quid te elevat cor tuum, et quasi magna cogitans attonitos habes oculos? <span class="Versetto" id="JB15_13">13&#160;</span>Quid tumet contra Deum spiritus tuus, ut proferas de ore tuo hujuscemodi sermones?<a href='#FN305'>†††</a> <span class="Versetto" id="JB15_14">14&#160;</span>Quid est homo ut immaculatus sit, et ut justus appareat natus de muliere?<a href='#FN306'>‡‡‡</a> <span class="Versetto" id="JB15_15">15&#160;</span>Ecce inter sanctos ejus nemo immutabilis, et cæli non sunt mundi in conspectu ejus.<a href='#FN307'>§§§</a> <span class="Versetto" id="JB15_16">16&#160;</span>Quanto magis abominabilis et inutilis homo, qui bibit quasi aquam iniquitatem?<a href='#FN308'>*</a> <span class="Versetto" id="JB15_17">17&#160;</span>Ostendam tibi: audi me: quod vidi, narrabo tibi.<a href='#FN309'>†</a> <span class="Versetto" id="JB15_18">18&#160;</span>Sapientes confitentur, et non abscondunt patres suos:<a href='#FN310'>‡</a> <span class="Versetto" id="JB15_19">19&#160;</span>quibus solis data est terra, et non transivit alienus per eos. <span class="Versetto" id="JB15_20">20&#160;</span>Cunctis diebus suis impius superbit, et numerus annorum incertus est tyrannidis ejus.<a href='#FN311'>§</a> <span class="Versetto" id="JB15_21">21&#160;</span>Sonitus terroris semper in auribus illius: et cum pax sit, ille semper insidias suspicatur.<a href='#FN312'>**</a> <span class="Versetto" id="JB15_22">22&#160;</span>Non credit quod reverti possit de tenebris ad lucem, circumspectans undique gladium.<a href='#FN313'>††</a> <span class="Versetto" id="JB15_23">23&#160;</span>Cum se moverit ad quærendum panem, novit quod paratus sit in manu ejus tenebrarum dies.<a href='#FN314'>‡‡</a> <span class="Versetto" id="JB15_24">24&#160;</span>Terrebit eum tribulatio, et angustia vallabit eum, sicut regem qui præparatur ad prælium.<a href='#FN315'>§§</a> <span class="Versetto" id="JB15_25">25&#160;</span>Tetendit enim adversus Deum manum suam, et contra Omnipotentem roboratus est.<a href='#FN316'>***</a> <span class="Versetto" id="JB15_26">26&#160;</span>Cucurrit adversus eum erecto collo, et pingui cervice armatus est.<a href='#FN317'>†††</a> <span class="Versetto" id="JB15_27">27&#160;</span>Operuit faciem ejus crassitudo, et de lateribus ejus arvina dependet.<a href='#FN318'>‡‡‡</a> <span class="Versetto" id="JB15_28">28&#160;</span>Habitavit in civitatibus desolatis, et in domibus desertis, quæ in tumulos sunt redactæ.<a href='#FN319'>§§§</a> <span class="Versetto" id="JB15_29">29&#160;</span>Non ditabitur, nec perseverabit substantia ejus, nec mittet in terra radicem suam.<a href='#FN320'>*</a> <span class="Versetto" id="JB15_30">30&#160;</span>Non recedet de tenebris: ramos ejus arefaciet flamma, et auferetur spiritu oris sui.<a href='#FN321'>†</a> <span class="Versetto" id="JB15_31">31&#160;</span>Non credet, frustra errore deceptus, quod aliquo pretio redimendus sit.<a href='#FN322'>‡</a> <span class="Versetto" id="JB15_32">32&#160;</span>Antequam dies ejus impleantur peribit, et manus ejus arescent.<a href='#FN323'>§</a> <span class="Versetto" id="JB15_33">33&#160;</span>Lædetur quasi vinea in primo flore botrus ejus, et quasi oliva projiciens florem suum.<a href='#FN324'>**</a> <span class="Versetto" id="JB15_34">34&#160;</span>Congregatio enim hypocritæ sterilis, et ignis devorabit tabernacula eorum qui munera libenter accipiunt.<a href='#FN325'>††</a> <span class="Versetto" id="JB15_35">35&#160;</span>Concepit dolorem, et peperit iniquitatem, et uterus ejus præparat dolos.]<a href='#FN326'>‡‡</a></p>

  <p class='pT4' id='JB16_0'>16</p>

  <p class='Normale'><span class="Versetto" id="JB16_1">1&#160;</span>Respondens autem Job, dixit: <span class="Versetto" id="JB16_2">2&#160;</span>[Audivi frequenter talia: consolatores onerosi omnes vos estis.<a href='#FN327'>*</a> <span class="Versetto" id="JB16_3">3&#160;</span>Numquid habebunt finem verba ventosa? aut aliquid tibi molestum est, si loquaris?<a href='#FN328'>†</a> <span class="Versetto" id="JB16_4">4&#160;</span>Poteram et ego similia vestri loqui, atque utinam esset anima vestra pro anima mea:<a href='#FN329'>‡</a> <span class="Versetto" id="JB16_5">5&#160;</span>consolarer et ego vos sermonibus, et moverem caput meum super vos;<a href='#FN330'>§</a> <span class="Versetto" id="JB16_6">6&#160;</span>roborarem vos ore meo, et moverem labia mea, quasi parcens vobis.<a href='#FN331'>**</a> <span class="Versetto" id="JB16_7">7&#160;</span>Sed quid agam? Si locutus fuero, non quiescet dolor meus, et si tacuero, non recedet a me. <span class="Versetto" id="JB16_8">8&#160;</span>Nunc autem oppressit me dolor meus, et in nihilum redacti sunt omnes artus mei.<a href='#FN332'>††</a> <span class="Versetto" id="JB16_9">9&#160;</span>Rugæ meæ testimonium dicunt contra me, et suscitatur falsiloquus adversus faciem meam, contradicens mihi.<a href='#FN333'>‡‡</a> <span class="Versetto" id="JB16_10">10&#160;</span>Collegit furorem suum in me, et comminans mihi, infremuit contra me dentibus suis: hostis meus terribilibus oculis me intuitus est.<a href='#FN334'>§§</a> <span class="Versetto" id="JB16_11">11&#160;</span>Aperuerunt super me ora sua, et exprobrantes percusserunt maxillam meam: satiati sunt pœnis meis.<a href='#FN335'>***</a> <span class="Versetto" id="JB16_12">12&#160;</span>Conclusit me Deus apud iniquum, et manibus impiorum me tradidit.<a href='#FN336'>†††</a> <span class="Versetto" id="JB16_13">13&#160;</span>Ego ille quondam opulentus, repente contritus sum: tenuit cervicem meam, confregit me, et posuit me sibi quasi in signum.<a href='#FN337'>‡‡‡</a> <span class="Versetto" id="JB16_14">14&#160;</span>Circumdedit me lanceis suis; convulneravit lumbos meos: non pepercit, et effudit in terra viscera mea.<a href='#FN338'>§§§</a> <span class="Versetto" id="JB16_15">15&#160;</span>Concidit me vulnere super vulnus: irruit in me quasi gigas.<a href='#FN339'>*</a> <span class="Versetto" id="JB16_16">16&#160;</span>Saccum consui super cutem meam, et operui cinere carnem meam.<a href='#FN340'>†</a> <span class="Versetto" id="JB16_17">17&#160;</span>Facies mea intumuit a fletu, et palpebræ meæ caligaverunt.<a href='#FN341'>‡</a> <span class="Versetto" id="JB16_18">18&#160;</span>Hæc passus sum absque iniquitate manus meæ, cum haberem mundas ad Deum preces.<a href='#FN342'>§</a> <span class="Versetto" id="JB16_19">19&#160;</span>Terra, ne operias sanguinem meum, neque inveniat in te locum latendi clamor meus:<a href='#FN343'>**</a> <span class="Versetto" id="JB16_20">20&#160;</span>ecce enim in cælo testis meus, et conscius meus in excelsis.<a href='#FN344'>††</a> <span class="Versetto" id="JB16_21">21&#160;</span>Verbosi amici mei: ad Deum stillat oculus meus:<a href='#FN345'>‡‡</a> <span class="Versetto" id="JB16_22">22&#160;</span>atque utinam sic judicaretur vir cum Deo, quomodo judicatur filius hominis cum collega suo.<a href='#FN346'>§§</a> <span class="Versetto" id="JB16_23">23&#160;</span>Ecce enim breves anni transeunt, et semitam per quam non revertar ambulo.]<a href='#FN347'>***</a></p>

  <p class='pT4' id='JB17_0'>17</p>

  <p class='Normale'><span class="Versetto" id="JB17_1">1&#160;</span>[Spiritus meus attenuabitur; dies mei breviabuntur: et solum mihi superest sepulchrum.<a href='#FN348'>*</a> <span class="Versetto" id="JB17_2">2&#160;</span>Non peccavi, et in amaritudinibus moratur oculus meus.<a href='#FN349'>†</a> <span class="Versetto" id="JB17_3">3&#160;</span>Libera me, Domine, et pone me juxta te, et cujusvis manus pugnet contra me.<a href='#FN350'>‡</a> <span class="Versetto" id="JB17_4">4&#160;</span>Cor eorum longe fecisti a disciplina: propterea non exaltabuntur.<a href='#FN351'>§</a> <span class="Versetto" id="JB17_5">5&#160;</span>Prædam pollicetur sociis, et oculi filiorum ejus deficient.<a href='#FN352'>**</a> <span class="Versetto" id="JB17_6">6&#160;</span>Posuit me quasi in proverbium vulgi, et exemplum sum coram eis.<a href='#FN353'>††</a> <span class="Versetto" id="JB17_7">7&#160;</span>Caligavit ab indignatione oculus meus, et membra mea quasi in nihilum redacta sunt.<a href='#FN354'>‡‡</a> <span class="Versetto" id="JB17_8">8&#160;</span>Stupebunt justi super hoc, et innocens contra hypocritam suscitabitur.<a href='#FN355'>§§</a> <span class="Versetto" id="JB17_9">9&#160;</span>Et tenebit justus viam suam, et mundis manibus addet fortitudinem.<a href='#FN356'>***</a> <span class="Versetto" id="JB17_10">10&#160;</span>Igitur omnes vos convertimini, et venite, et non inveniam in vobis ullum sapientem.<a href='#FN357'>†††</a> <span class="Versetto" id="JB17_11">11&#160;</span>Dies mei transierunt; cogitationes meæ dissipatæ sunt, torquentes cor meum.<a href='#FN358'>‡‡‡</a> <span class="Versetto" id="JB17_12">12&#160;</span>Noctem verterunt in diem, et rursum post tenebras spero lucem.<a href='#FN359'>§§§</a> <span class="Versetto" id="JB17_13">13&#160;</span>Si sustinuero, infernus domus mea est, et in tenebris stravi lectulum meum.<a href='#FN360'>*</a> <span class="Versetto" id="JB17_14">14&#160;</span>Putredini dixi: Pater meus es; Mater mea, et soror mea, vermibus.<a href='#FN361'>†</a> <span class="Versetto" id="JB17_15">15&#160;</span>Ubi est ergo nunc præstolatio mea? et patientiam meam quis considerat?<a href='#FN362'>‡</a> <span class="Versetto" id="JB17_16">16&#160;</span>In profundissimum infernum descendent omnia mea: putasne saltem ibi erit requies mihi?]<a href='#FN363'>§</a></p>

  <p class='pT4' id='JB18_0'>18</p>

  <p class='Normale'><span class="Versetto" id="JB18_1">1&#160;</span>Respondens autem Baldad Suhites, dixit: <span class="Versetto" id="JB18_2">2&#160;</span>[Usque ad quem finem verba jactabitis? intelligite prius, et sic loquamur.<a href='#FN364'>*</a> <span class="Versetto" id="JB18_3">3&#160;</span>Quare reputati sumus ut jumenta, et sorduimus coram vobis?<a href='#FN365'>†</a> <span class="Versetto" id="JB18_4">4&#160;</span>Qui perdis animam tuam in furore tuo, numquid propter te derelinquetur terra, et transferentur rupes de loco suo?<a href='#FN366'>‡</a> <span class="Versetto" id="JB18_5">5&#160;</span>Nonne lux impii extinguetur, nec splendebit flamma ignis ejus?<a href='#FN367'>§</a> <span class="Versetto" id="JB18_6">6&#160;</span>Lux obtenebrescet in tabernaculo illius, et lucerna quæ super eum est extinguetur.<a href='#FN368'>**</a> <span class="Versetto" id="JB18_7">7&#160;</span>Arctabuntur gressus virtutis ejus, et præcipitabit eum consilium suum.<a href='#FN369'>††</a> <span class="Versetto" id="JB18_8">8&#160;</span>Immisit enim in rete pedes suos, et in maculis ejus ambulat.<a href='#FN370'>‡‡</a> <span class="Versetto" id="JB18_9">9&#160;</span>Tenebitur planta illius laqueo, et exardescet contra eum sitis.<a href='#FN371'>§§</a> <span class="Versetto" id="JB18_10">10&#160;</span>Abscondita est in terra pedica ejus, et decipula illius super semitam.<a href='#FN372'>***</a> <span class="Versetto" id="JB18_11">11&#160;</span>Undique terrebunt eum formidines, et involvent pedes ejus.<a href='#FN373'>†††</a> <span class="Versetto" id="JB18_12">12&#160;</span>Attenuetur fame robur ejus, et inedia invadat costas illius.<a href='#FN374'>‡‡‡</a> <span class="Versetto" id="JB18_13">13&#160;</span>Devoret pulchritudinem cutis ejus; consumat brachia illius primogenita mors.<a href='#FN375'>§§§</a> <span class="Versetto" id="JB18_14">14&#160;</span>Avellatur de tabernaculo suo fiducia ejus, et calcet super eum, quasi rex, interitus.<a href='#FN376'>*</a> <span class="Versetto" id="JB18_15">15&#160;</span>Habitent in tabernaculo illius socii ejus qui non est; aspergatur in tabernaculo ejus sulphur.<a href='#FN377'>†</a> <span class="Versetto" id="JB18_16">16&#160;</span>Deorsum radices ejus siccentur: sursum autem atteratur messis ejus.<a href='#FN378'>‡</a> <span class="Versetto" id="JB18_17">17&#160;</span>Memoria illius pereat de terra, et non celebretur nomen ejus in plateis.<a href='#FN379'>§</a> <span class="Versetto" id="JB18_18">18&#160;</span>Expellet eum de luce in tenebras, et de orbe transferet eum.<a href='#FN380'>**</a> <span class="Versetto" id="JB18_19">19&#160;</span>Non erit semen ejus, neque progenies in populo suo, nec ullæ reliquiæ in regionibus ejus.<a href='#FN381'>††</a> <span class="Versetto" id="JB18_20">20&#160;</span>In die ejus stupebunt novissimi, et primos invadet horror.<a href='#FN382'>‡‡</a> <span class="Versetto" id="JB18_21">21&#160;</span>Hæc sunt ergo tabernacula iniqui, et iste locus ejus qui ignorat Deum.]<a href='#FN383'>§§</a></p>

  <p class='pT4' id='JB19_0'>19</p>

  <p class='Normale'><span class="Versetto" id="JB19_1">1&#160;</span>Respondens autem Job, dixit: <span class="Versetto" id="JB19_2">2&#160;</span>[Usquequo affligitis animam meam, et atteritis me sermonibus?<a href='#FN384'>*</a> <span class="Versetto" id="JB19_3">3&#160;</span>En decies confunditis me, et non erubescitis opprimentes me.<a href='#FN385'>†</a> <span class="Versetto" id="JB19_4">4&#160;</span>Nempe etsi ignoravi, mecum erit ignorantia mea.<a href='#FN386'>‡</a> <span class="Versetto" id="JB19_5">5&#160;</span>At vos contra me erigimini, et arguitis me opprobriis meis.<a href='#FN387'>§</a> <span class="Versetto" id="JB19_6">6&#160;</span>Saltem nunc intelligite quia Deus non æquo judicio afflixerit me, et flagellis suis me cinxerit.<a href='#FN388'>**</a> <span class="Versetto" id="JB19_7">7&#160;</span>Ecce clamabo, vim patiens, et nemo audiet; vociferabor, et non est qui judicet.<a href='#FN389'>††</a> <span class="Versetto" id="JB19_8">8&#160;</span>Semitam meam circumsepsit, et transire non possum: et in calle meo tenebras posuit.<a href='#FN390'>‡‡</a> <span class="Versetto" id="JB19_9">9&#160;</span>Spoliavit me gloria mea, et abstulit coronam de capite meo.<a href='#FN391'>§§</a> <span class="Versetto" id="JB19_10">10&#160;</span>Destruxit me undique, et pereo: et quasi evulsæ arbori abstulit spem meam.<a href='#FN392'>***</a> <span class="Versetto" id="JB19_11">11&#160;</span>Iratus est contra me furor ejus, et sic me habuit quasi hostem suum.<a href='#FN393'>†††</a> <span class="Versetto" id="JB19_12">12&#160;</span>Simul venerunt latrones ejus, et fecerunt sibi viam per me, et obsederunt in gyro tabernaculum meum.<a href='#FN394'>‡‡‡</a> <span class="Versetto" id="JB19_13">13&#160;</span>Fratres meos longe fecit a me, et noti mei quasi alieni recesserunt a me.<a href='#FN395'>§§§</a> <span class="Versetto" id="JB19_14">14&#160;</span>Dereliquerunt me propinqui mei, et qui me noverant obliti sunt mei. <span class="Versetto" id="JB19_15">15&#160;</span>Inquilini domus meæ et ancillæ meæ sicut alienum habuerunt me, et quasi peregrinus fui in oculis eorum.<a href='#FN396'>*</a> <span class="Versetto" id="JB19_16">16&#160;</span>Servum meum vocavi, et non respondit: ore proprio deprecabar illum.<a href='#FN397'>†</a> <span class="Versetto" id="JB19_17">17&#160;</span>Halitum meum exhorruit uxor mea, et orabam filios uteri mei.<a href='#FN398'>‡</a> <span class="Versetto" id="JB19_18">18&#160;</span>Stulti quoque despiciebant me: et cum ab eis recessissem, detrahebant mihi.<a href='#FN399'>§</a> <span class="Versetto" id="JB19_19">19&#160;</span>Abominati sunt me quondam consiliarii mei, et quem maxime diligebam, aversatus est me.<a href='#FN400'>**</a> <span class="Versetto" id="JB19_20">20&#160;</span>Pelli meæ, consumptis carnibus, adhæsit os meum, et derelicta sunt tantummodo labia circa dentes meos.<a href='#FN401'>††</a> <span class="Versetto" id="JB19_21">21&#160;</span>Miseremini mei, miseremini mei saltem vos, amici mei, quia manus Domini tetigit me.<a href='#FN402'>‡‡</a> <span class="Versetto" id="JB19_22">22&#160;</span>Quare persequimini me sicut Deus, et carnibus meis saturamini?<a href='#FN403'>§§</a> <span class="Versetto" id="JB19_23">23&#160;</span>Quis mihi tribuat ut scribantur sermones mei? quis mihi det ut exarentur in libro <span class="Versetto" id="JB19_24">24&#160;</span>stylo ferreo et plumbi lamina, vel celte sculpantur in silice? <span class="Versetto" id="JB19_25">25&#160;</span>Scio enim quod redemptor meus vivit, et in novissimo die de terra surrecturus sum:<a href='#FN404'>***</a> <span class="Versetto" id="JB19_26">26&#160;</span>et rursum circumdabor pelle mea, et in carne mea videbo Deum meum: <span class="Versetto" id="JB19_27">27&#160;</span>quem visurus sum ego ipse, et oculi mei conspecturi sunt, et non alius: reposita est hæc spes mea in sinu meo.<a href='#FN405'>†††</a> <span class="Versetto" id="JB19_28">28&#160;</span>Quare ergo nunc dicitis: Persequamur eum, et radicem verbi inveniamus contra eum?<a href='#FN406'>‡‡‡</a> <span class="Versetto" id="JB19_29">29&#160;</span>Fugite ergo a facie gladii, quoniam ultor iniquitatum gladius est: et scitote esse judicium.]<a href='#FN407'>§§§</a></p>

  <p class='pT4' id='JB20_0'>20</p>

  <p class='Normale'><span class="Versetto" id="JB20_1">1&#160;</span>Respondens autem Sophar Naamathites, dixit:<a href='#FN408'>*</a> <span class="Versetto" id="JB20_2">2&#160;</span>[Idcirco cogitationes meæ variæ succedunt sibi, et mens in diversa rapitur. <span class="Versetto" id="JB20_3">3&#160;</span>Doctrinam qua me arguis audiam, et spiritus intelligentiæ meæ respondebit mihi.<a href='#FN409'>†</a> <span class="Versetto" id="JB20_4">4&#160;</span>Hoc scio a principio, ex quo positus est homo super terram,<a href='#FN410'>‡</a> <span class="Versetto" id="JB20_5">5&#160;</span>quod laus impiorum brevis sit, et gaudium hypocritæ ad instar puncti.<a href='#FN411'>§</a> <span class="Versetto" id="JB20_6">6&#160;</span>Si ascenderit usque ad cælum superbia ejus, et caput ejus nubes tetigerit,<a href='#FN412'>**</a> <span class="Versetto" id="JB20_7">7&#160;</span>quasi sterquilinium in fine perdetur, et qui eum viderant, dicent: Ubi est?<a href='#FN413'>††</a> <span class="Versetto" id="JB20_8">8&#160;</span>Velut somnium avolans non invenietur: transiet sicut visio nocturna.<a href='#FN414'>‡‡</a> <span class="Versetto" id="JB20_9">9&#160;</span>Oculus qui eum viderat non videbit, neque ultra intuebitur eum locus suus.<a href='#FN415'>§§</a> <span class="Versetto" id="JB20_10">10&#160;</span>Filii ejus atterentur egestate, et manus illius reddent ei dolorem suum.<a href='#FN416'>***</a> <span class="Versetto" id="JB20_11">11&#160;</span>Ossa ejus implebuntur vitiis adolescentiæ ejus, et cum eo in pulvere dormient.<a href='#FN417'>†††</a> <span class="Versetto" id="JB20_12">12&#160;</span>Cum enim dulce fuerit in ore ejus malum, abscondet illud sub lingua sua.<a href='#FN418'>‡‡‡</a> <span class="Versetto" id="JB20_13">13&#160;</span>Parcet illi, et non derelinquet illud, et celabit in gutture suo. <span class="Versetto" id="JB20_14">14&#160;</span>Panis ejus in utero illius vertetur in fel aspidum intrinsecus.<a href='#FN419'>§§§</a> <span class="Versetto" id="JB20_15">15&#160;</span>Divitias quas devoravit evomet, et de ventre illius extrahet eas Deus.<a href='#FN420'>*</a> <span class="Versetto" id="JB20_16">16&#160;</span>Caput aspidum suget, et occidet eum lingua viperæ. <span class="Versetto" id="JB20_17">17&#160;</span>(Non videat rivulos fluminis, torrentes mellis et butyri.)<a href='#FN421'>†</a> <span class="Versetto" id="JB20_18">18&#160;</span>Luet quæ fecit omnia, nec tamen consumetur: juxta multitudinem adinventionum suarum, sic et sustinebit.<a href='#FN422'>‡</a> <span class="Versetto" id="JB20_19">19&#160;</span>Quoniam confringens nudavit pauperes: domum rapuit, et non ædificavit eam.<a href='#FN423'>§</a> <span class="Versetto" id="JB20_20">20&#160;</span>Nec est satiatus venter ejus: et cum habuerit quæ concupierat, possidere non poterit.<a href='#FN424'>**</a> <span class="Versetto" id="JB20_21">21&#160;</span>Non remansit de cibo ejus, et propterea nihil permanebit de bonis ejus.<a href='#FN425'>††</a> <span class="Versetto" id="JB20_22">22&#160;</span>Cum satiatus fuerit, arctabitur: æstuabit, et omnis dolor irruet super eum.<a href='#FN426'>‡‡</a> <span class="Versetto" id="JB20_23">23&#160;</span>Utinam impleatur venter ejus, ut emittat in eum iram furoris sui, et pluat super illum bellum suum.<a href='#FN427'>§§</a> <span class="Versetto" id="JB20_24">24&#160;</span>Fugiet arma ferrea, et irruet in arcum æreum.<a href='#FN428'>***</a> <span class="Versetto" id="JB20_25">25&#160;</span>Eductus, et egrediens de vagina sua, et fulgurans in amaritudine sua: vadent et venient super eum horribiles.<a href='#FN429'>†††</a> <span class="Versetto" id="JB20_26">26&#160;</span>Omnes tenebræ absconditæ sunt in occultis ejus; devorabit eum ignis qui non succenditur: affligetur relictus in tabernaculo suo.<a href='#FN430'>‡‡‡</a> <span class="Versetto" id="JB20_27">27&#160;</span>Revelabunt cæli iniquitatem ejus, et terra consurget adversus eum.<a href='#FN431'>§§§</a> <span class="Versetto" id="JB20_28">28&#160;</span>Apertum erit germen domus illius: detrahetur in die furoris Dei.<a href='#FN432'>*</a> <span class="Versetto" id="JB20_29">29&#160;</span>Hæc est pars hominis impii a Deo, et hæreditas verborum ejus a Domino.]<a href='#FN433'>†</a></p>

  <p class='pT4' id='JB21_0'>21</p>

  <p class='Normale'><span class="Versetto" id="JB21_1">1&#160;</span>Respondens autem Job, dixit: <span class="Versetto" id="JB21_2">2&#160;</span>[Audite, quæso, sermones meos, et agite pœnitentiam. <span class="Versetto" id="JB21_3">3&#160;</span>Sustinete me, et ego loquar: et post mea, si videbitur, verba, ridete. <span class="Versetto" id="JB21_4">4&#160;</span>Numquid contra hominem disputatio mea est, ut merito non debeam contristari?<a href='#FN434'>*</a> <span class="Versetto" id="JB21_5">5&#160;</span>Attendite me et obstupescite, et superponite digitum ori vestro.<a href='#FN435'>†</a> <span class="Versetto" id="JB21_6">6&#160;</span>Et ego, quando recordatus fuero, pertimesco, et concutit carnem meam tremor.<a href='#FN436'>‡</a> <span class="Versetto" id="JB21_7">7&#160;</span>Quare ergo impii vivunt, sublevati sunt, confortatique divitiis?<a href='#FN437'>§</a> <span class="Versetto" id="JB21_8">8&#160;</span>Semen eorum permanet coram eis: propinquorum turba et nepotum in conspectu eorum.<a href='#FN438'>**</a> <span class="Versetto" id="JB21_9">9&#160;</span>Domus eorum securæ sunt et pacatæ, et non est virga Dei super illos.<a href='#FN439'>††</a> <span class="Versetto" id="JB21_10">10&#160;</span>Bos eorum concepit, et non abortivit: vacca peperit, et non est privata fœtu suo. <span class="Versetto" id="JB21_11">11&#160;</span>Egrediuntur quasi greges parvuli eorum, et infantes eorum exultant lusibus.<a href='#FN440'>‡‡</a> <span class="Versetto" id="JB21_12">12&#160;</span>Tenent tympanum et citharam, et gaudent ad sonitum organi.<a href='#FN441'>§§</a> <span class="Versetto" id="JB21_13">13&#160;</span>Ducunt in bonis dies suos, et in puncto ad inferna descendunt.<a href='#FN442'>***</a> <span class="Versetto" id="JB21_14">14&#160;</span>Qui dixerunt Deo: Recede a nobis, et scientiam viarum tuarum nolumus.<a href='#FN443'>†††</a> <span class="Versetto" id="JB21_15">15&#160;</span>Quis est Omnipotens, ut serviamus ei? et quid nobis prodest si oraverimus illum?<a href='#FN444'>‡‡‡</a> <span class="Versetto" id="JB21_16">16&#160;</span>Verumtamen quia non sunt in manu eorum bona sua, consilium impiorum longe sit a me.<a href='#FN445'>§§§</a> <span class="Versetto" id="JB21_17">17&#160;</span>Quoties lucerna impiorum extinguetur, et superveniet eis inundatio, et dolores dividet furoris sui?<a href='#FN446'>*</a> <span class="Versetto" id="JB21_18">18&#160;</span>Erunt sicut paleæ ante faciem venti, et sicut favilla quam turbo dispergit.<a href='#FN447'>†</a> <span class="Versetto" id="JB21_19">19&#160;</span>Deus servabit filiis illius dolorem patris, et cum reddiderit, tunc sciet.<a href='#FN448'>‡</a> <span class="Versetto" id="JB21_20">20&#160;</span>Videbunt oculi ejus interfectionem suam, et de furore Omnipotentis bibet.<a href='#FN449'>§</a> <span class="Versetto" id="JB21_21">21&#160;</span>Quid enim ad eum pertinet de domo sua post se, et si numerus mensium ejus dimidietur?<a href='#FN450'>**</a> <span class="Versetto" id="JB21_22">22&#160;</span>Numquid Deus docebit quispiam scientiam, qui excelsos judicat?<a href='#FN451'>††</a> <span class="Versetto" id="JB21_23">23&#160;</span>Iste moritur robustus et sanus, dives et felix:<a href='#FN452'>‡‡</a> <span class="Versetto" id="JB21_24">24&#160;</span>viscera ejus plena sunt adipe, et medullis ossa illius irrigantur:<a href='#FN453'>§§</a> <span class="Versetto" id="JB21_25">25&#160;</span>alius vero moritur in amaritudine animæ absque ullis opibus: <span class="Versetto" id="JB21_26">26&#160;</span>et tamen simul in pulvere dormient, et vermes operient eos.<a href='#FN454'>***</a> <span class="Versetto" id="JB21_27">27&#160;</span>Certe novi cogitationes vestras, et sententias contra me iniquas.<a href='#FN455'>†††</a> <span class="Versetto" id="JB21_28">28&#160;</span>Dicitis enim: Ubi est domus principis? et ubi tabernacula impiorum? <span class="Versetto" id="JB21_29">29&#160;</span>Interrogate quemlibet de viatoribus, et hæc eadem illum intelligere cognoscetis:<a href='#FN456'>‡‡‡</a> <span class="Versetto" id="JB21_30">30&#160;</span>quia in diem perditionis servatur malus, et ad diem furoris ducetur. <span class="Versetto" id="JB21_31">31&#160;</span>Quis arguet coram eo viam ejus? et quæ fecit, quis reddet illi?<a href='#FN457'>§§§</a> <span class="Versetto" id="JB21_32">32&#160;</span>Ipse ad sepulchra ducetur, et in congerie mortuorum vigilabit.<a href='#FN458'>*</a> <span class="Versetto" id="JB21_33">33&#160;</span>Dulcis fuit glareis Cocyti, et post se omnem hominem trahet, et ante se innumerabiles.<a href='#FN459'>†</a> <span class="Versetto" id="JB21_34">34&#160;</span>Quomodo igitur consolamini me frustra, cum responsio vestra repugnare ostensa sit veritati?]<a href='#FN460'>‡</a></p>

  <p class='pT4' id='JB22_0'>22</p>

  <p class='Normale'><span class="Versetto" id="JB22_1">1&#160;</span>Respondens autem Eliphaz Themanites, dixit:<a href='#FN461'>*</a> <span class="Versetto" id="JB22_2">2&#160;</span>[Numquid Deo potest comparari homo, etiam cum perfectæ fuerit scientiæ? <span class="Versetto" id="JB22_3">3&#160;</span>Quid prodest Deo, si justus fueris? aut quid ei confers, si immaculata fuerit via tua?<a href='#FN462'>†</a> <span class="Versetto" id="JB22_4">4&#160;</span>Numquid timens arguet te, et veniet tecum in judicium,<a href='#FN463'>‡</a> <span class="Versetto" id="JB22_5">5&#160;</span>et non propter malitiam tuam plurimam, et infinitas iniquitates tuas?<a href='#FN464'>§</a> <span class="Versetto" id="JB22_6">6&#160;</span>Abstulisti enim pignus fratrum tuorum sine causa, et nudos spoliasti vestibus.<a href='#FN465'>**</a> <span class="Versetto" id="JB22_7">7&#160;</span>Aquam lasso non dedisti, et esurienti subtraxisti panem. <span class="Versetto" id="JB22_8">8&#160;</span>In fortitudine brachii tui possidebas terram, et potentissimus obtinebas eam. <span class="Versetto" id="JB22_9">9&#160;</span>Viduas dimisisti vacuas, et lacertos pupillorum comminuisti.<a href='#FN466'>††</a> <span class="Versetto" id="JB22_10">10&#160;</span>Propterea circumdatus es laqueis, et conturbat te formido subita. <span class="Versetto" id="JB22_11">11&#160;</span>Et putabas te tenebras non visurum, et impetu aquarum inundantium non oppressum iri?<a href='#FN467'>‡‡</a> <span class="Versetto" id="JB22_12">12&#160;</span>an non cogitas quod Deus excelsior cælo sit, et super stellarum verticem sublimetur?<a href='#FN468'>§§</a> <span class="Versetto" id="JB22_13">13&#160;</span>Et dicis: Quid enim novit Deus? et quasi per caliginem judicat. <span class="Versetto" id="JB22_14">14&#160;</span>Nubes latibulum ejus, nec nostra considerat, et circa cardines cæli perambulat. <span class="Versetto" id="JB22_15">15&#160;</span>Numquid semitam sæculorum custodire cupis, quam calcaverunt viri iniqui,<a href='#FN469'>***</a> <span class="Versetto" id="JB22_16">16&#160;</span>qui sublati sunt ante tempus suum, et fluvius subvertit fundamentum eorum?<a href='#FN470'>†††</a> <span class="Versetto" id="JB22_17">17&#160;</span>Qui dicebant Deo: Recede a nobis: et quasi nihil posset facere Omnipotens, æstimabant eum, <span class="Versetto" id="JB22_18">18&#160;</span>cum ille implesset domos eorum bonis: quorum sententia procul sit a me.<a href='#FN471'>‡‡‡</a> <span class="Versetto" id="JB22_19">19&#160;</span>Videbunt justi, et lætabuntur, et innocens subsannabit eos:<a href='#FN472'>§§§</a> <span class="Versetto" id="JB22_20">20&#160;</span>nonne succisa est erectio eorum? et reliquias eorum devoravit ignis?<a href='#FN473'>*</a> <span class="Versetto" id="JB22_21">21&#160;</span>Acquiesce igitur ei, et habeto pacem, et per hæc habebis fructus optimos.<a href='#FN474'>†</a> <span class="Versetto" id="JB22_22">22&#160;</span>Suscipe ex ore illius legem, et pone sermones ejus in corde tuo. <span class="Versetto" id="JB22_23">23&#160;</span>Si reversus fueris ad Omnipotentem, ædificaberis, et longe facies iniquitatem a tabernaculo tuo.<a href='#FN475'>‡</a> <span class="Versetto" id="JB22_24">24&#160;</span>Dabit pro terra silicem, et pro silice torrentes aureos.<a href='#FN476'>§</a> <span class="Versetto" id="JB22_25">25&#160;</span>Eritque Omnipotens contra hostes tuos, et argentum coacervabitur tibi.<a href='#FN477'>**</a> <span class="Versetto" id="JB22_26">26&#160;</span>Tunc super Omnipotentem deliciis afflues, et elevabis ad Deum faciem tuam.<a href='#FN478'>††</a> <span class="Versetto" id="JB22_27">27&#160;</span>Rogabis eum, et exaudiet te, et vota tua reddes.<a href='#FN479'>‡‡</a> <span class="Versetto" id="JB22_28">28&#160;</span>Decernes rem, et veniet tibi, et in viis tuis splendebit lumen.<a href='#FN480'>§§</a> <span class="Versetto" id="JB22_29">29&#160;</span>Qui enim humiliatus fuerit, erit in gloria, et qui inclinaverit oculos, ipse salvabitur.<a href='#FN481'>***</a> <span class="Versetto" id="JB22_30">30&#160;</span>Salvabitur innocens: salvabitur autem in munditia manuum suarum.]<a href='#FN482'>†††</a></p>

  <p class='pT4' id='JB23_0'>23</p>

  <p class='Normale'><span class="Versetto" id="JB23_1">1&#160;</span>Respondens autem Job, ait:<a href='#FN483'>*</a> <span class="Versetto" id="JB23_2">2&#160;</span>[Nunc quoque in amaritudine est sermo meus, et manus plagæ meæ aggravata est super gemitum meum.<a href='#FN484'>†</a> <span class="Versetto" id="JB23_3">3&#160;</span>Quis mihi tribuat ut cognoscam et inveniam illum, et veniam usque ad solium ejus?<a href='#FN485'>‡</a> <span class="Versetto" id="JB23_4">4&#160;</span>Ponam coram eo judicium, et os meum replebo increpationibus:<a href='#FN486'>§</a> <span class="Versetto" id="JB23_5">5&#160;</span>ut sciam verba quæ mihi respondeat, et intelligam quid loquatur mihi.<a href='#FN487'>**</a> <span class="Versetto" id="JB23_6">6&#160;</span>Nolo multa fortitudine contendat mecum, nec magnitudinis suæ mole me premat.<a href='#FN488'>††</a> <span class="Versetto" id="JB23_7">7&#160;</span>Proponat æquitatem contra me, et perveniat ad victoriam judicium meum.<a href='#FN489'>‡‡</a> <span class="Versetto" id="JB23_8">8&#160;</span>Si ad orientem iero, non apparet; si ad occidentem, non intelligam eum.<a href='#FN490'>§§</a> <span class="Versetto" id="JB23_9">9&#160;</span>Si ad sinistram, quid agam? non apprehendam eum; si me vertam ad dexteram, non videbo illum. <span class="Versetto" id="JB23_10">10&#160;</span>Ipse vero scit viam meam, et probavit me quasi aurum quod per ignem transit.<a href='#FN491'>***</a> <span class="Versetto" id="JB23_11">11&#160;</span>Vestigia ejus secutus est pes meus: viam ejus custodivi, et non declinavi ex ea.<a href='#FN492'>†††</a> <span class="Versetto" id="JB23_12">12&#160;</span>A mandatis labiorum ejus non recessi, et in sinu meo abscondi verba oris ejus.<a href='#FN493'>‡‡‡</a> <span class="Versetto" id="JB23_13">13&#160;</span>Ipse enim solus est, et nemo avertere potest cogitationem ejus: et anima ejus quodcumque voluit, hoc fecit.<a href='#FN494'>§§§</a> <span class="Versetto" id="JB23_14">14&#160;</span>Cum expleverit in me voluntatem suam, et alia multa similia præsto sunt ei.<a href='#FN495'>*</a> <span class="Versetto" id="JB23_15">15&#160;</span>Et idcirco a facie ejus turbatus sum, et considerans eum, timore sollicitor.<a href='#FN496'>†</a> <span class="Versetto" id="JB23_16">16&#160;</span>Deus mollivit cor meum, et Omnipotens conturbavit me.<a href='#FN497'>‡</a> <span class="Versetto" id="JB23_17">17&#160;</span>Non enim perii propter imminentes tenebras, nec faciem meam operuit caligo.]<a href='#FN498'>§</a></p>

  <p class='pT4' id='JB24_0'>24</p>

  <p class='Normale'><span class="Versetto" id="JB24_1">1&#160;</span>[Ab Omnipotente non sunt abscondita tempora: qui autem noverunt eum, ignorant dies illius.<a href='#FN499'>*</a> <span class="Versetto" id="JB24_2">2&#160;</span>Alii terminos transtulerunt; diripuerunt greges, et paverunt eos.<a href='#FN500'>†</a> <span class="Versetto" id="JB24_3">3&#160;</span>Asinum pupillorum abegerunt, et abstulerunt pro pignore bovem viduæ.<a href='#FN501'>‡</a> <span class="Versetto" id="JB24_4">4&#160;</span>Subverterunt pauperum viam, et oppresserunt pariter mansuetos terræ.<a href='#FN502'>§</a> <span class="Versetto" id="JB24_5">5&#160;</span>Alii quasi onagri in deserto egrediuntur ad opus suum: vigilantes ad prædam, præparant panem liberis.<a href='#FN503'>**</a> <span class="Versetto" id="JB24_6">6&#160;</span>Agrum non suum demetunt, et vineam ejus, quem vi oppresserint, vindemiant.<a href='#FN504'>††</a> <span class="Versetto" id="JB24_7">7&#160;</span>Nudos dimittunt homines, indumenta tollentes, quibus non est operimentum in frigore:<a href='#FN505'>‡‡</a> <span class="Versetto" id="JB24_8">8&#160;</span>quos imbres montium rigant, et non habentes velamen, amplexantur lapides. <span class="Versetto" id="JB24_9">9&#160;</span>Vim fecerunt deprædantes pupillos, et vulgum pauperem spoliaverunt. <span class="Versetto" id="JB24_10">10&#160;</span>Nudis et incedentibus absque vestitu, et esurientibus tulerunt spicas.<a href='#FN506'>§§</a> <span class="Versetto" id="JB24_11">11&#160;</span>Inter acervos eorum meridiati sunt, qui calcatis torcularibus sitiunt.<a href='#FN507'>***</a> <span class="Versetto" id="JB24_12">12&#160;</span>De civitatibus fecerunt viros gemere, et anima vulneratorum clamavit: et Deus inultum abire non patitur.<a href='#FN508'>†††</a> <span class="Versetto" id="JB24_13">13&#160;</span>Ipsi fuerunt rebelles lumini: nescierunt vias ejus, nec reversi sunt per semitas ejus.<a href='#FN509'>‡‡‡</a> <span class="Versetto" id="JB24_14">14&#160;</span>Mane primo consurgit homicida; interficit egenum et pauperem: per noctem vero erit quasi fur.<a href='#FN510'>§§§</a> <span class="Versetto" id="JB24_15">15&#160;</span>Oculus adulteri observat caliginem, dicens: Non me videbit oculus: et operiet vultum suum.<a href='#FN511'>*</a> <span class="Versetto" id="JB24_16">16&#160;</span>Perfodit in tenebris domos, sicut in die condixerant sibi, et ignoraverunt lucem.<a href='#FN512'>†</a> <span class="Versetto" id="JB24_17">17&#160;</span>Si subito apparuerit aurora, arbitrantur umbram mortis: et sic in tenebris quasi in luce ambulant.<a href='#FN513'>‡</a> <span class="Versetto" id="JB24_18">18&#160;</span>Levis est super faciem aquæ: maledicta sit pars ejus in terra, nec ambulet per viam vinearum.<a href='#FN514'>§</a> <span class="Versetto" id="JB24_19">19&#160;</span>Ad nimium calorem transeat ab aquis nivium, et usque ad inferos peccatum illius.<a href='#FN515'>**</a> <span class="Versetto" id="JB24_20">20&#160;</span>Obliviscatur ejus misericordia; dulcedo illius vermes: non sit in recordatione, sed conteratur quasi lignum infructuosum.<a href='#FN516'>††</a> <span class="Versetto" id="JB24_21">21&#160;</span>Pavit enim sterilem quæ non parit, et viduæ bene non fecit.<a href='#FN517'>‡‡</a> <span class="Versetto" id="JB24_22">22&#160;</span>Detraxit fortes in fortitudine sua, et cum steterit, non credet vitæ suæ.<a href='#FN518'>§§</a> <span class="Versetto" id="JB24_23">23&#160;</span>Dedit ei Deus locum pœnitentiæ, et ille abutitur eo in superbiam: oculi autem ejus sunt in viis illius.<a href='#FN519'>***</a> <span class="Versetto" id="JB24_24">24&#160;</span>Elevati sunt ad modicum, et non subsistent: et humiliabuntur sicut omnia, et auferentur, et sicut summitates spicarum conterentur.<a href='#FN520'>†††</a> <span class="Versetto" id="JB24_25">25&#160;</span>Quod si non est ita, quis me potest arguere esse mentitum, et ponere ante Deum verba mea?]<a href='#FN521'>‡‡‡</a></p>

  <p class='pT4' id='JB25_0'>25</p>

  <p class='Normale'><span class="Versetto" id="JB25_1">1&#160;</span>Respondens autem Baldad Suhites, dixit:<a href='#FN522'>*</a> <span class="Versetto" id="JB25_2">2&#160;</span>[Potestas et terror apud eum est, qui facit concordiam in sublimibus suis.<a href='#FN523'>†</a> <span class="Versetto" id="JB25_3">3&#160;</span>Numquid est numerus militum ejus? et super quem non surget lumen illius?<a href='#FN524'>‡</a> <span class="Versetto" id="JB25_4">4&#160;</span>Numquid justificari potest homo comparatus Deo? aut apparere mundus natus de muliere?<a href='#FN525'>§</a> <span class="Versetto" id="JB25_5">5&#160;</span>Ecce luna etiam non splendet, et stellæ non sunt mundæ in conspectu ejus:<a href='#FN526'>**</a> <span class="Versetto" id="JB25_6">6&#160;</span>quanto magis homo putredo, et filius hominis vermis?]<a href='#FN527'>††</a></p>

  <p class='pT4' id='JB26_0'>26</p>

  <p class='Normale'><span class="Versetto" id="JB26_1">1&#160;</span>Respondens autem Job dixit:<a href='#FN528'>*</a> <span class="Versetto" id="JB26_2">2&#160;</span>[Cujus adjutor es? numquid imbecillis? et sustentas brachium ejus qui non est fortis? <span class="Versetto" id="JB26_3">3&#160;</span>Cui dedisti consilium? forsitan illi qui non habet sapientiam: et prudentiam tuam ostendisti plurimam.<a href='#FN529'>†</a> <span class="Versetto" id="JB26_4">4&#160;</span>Quem docere voluisti? nonne eum qui fecit spiramentum?<a href='#FN530'>‡</a> <span class="Versetto" id="JB26_5">5&#160;</span>Ecce gigantes gemunt sub aquis, et qui habitant cum eis.<a href='#FN531'>§</a> <span class="Versetto" id="JB26_6">6&#160;</span>Nudus est infernus coram illo, et nullum est operimentum perditioni.<a href='#FN532'>**</a> <span class="Versetto" id="JB26_7">7&#160;</span>Qui extendit aquilonem super vacuum, et appendit terram super nihilum.<a href='#FN533'>††</a> <span class="Versetto" id="JB26_8">8&#160;</span>Qui ligat aquas in nubibus suis, ut non erumpant pariter deorsum.<a href='#FN534'>‡‡</a> <span class="Versetto" id="JB26_9">9&#160;</span>Qui tenet vultum solii sui, et expandit super illud nebulam suam.<a href='#FN535'>§§</a> <span class="Versetto" id="JB26_10">10&#160;</span>Terminum circumdedit aquis, usque dum finiantur lux et tenebræ.<a href='#FN536'>***</a> <span class="Versetto" id="JB26_11">11&#160;</span>Columnæ cæli contremiscunt, et pavent ad nutum ejus.<a href='#FN537'>†††</a> <span class="Versetto" id="JB26_12">12&#160;</span>In fortitudine illius repente maria congregata sunt, et prudentia ejus percussit superbum.<a href='#FN538'>‡‡‡</a> <span class="Versetto" id="JB26_13">13&#160;</span>Spiritus ejus ornavit cælos, et obstetricante manu ejus, eductus est coluber tortuosus.<a href='#FN539'>§§§</a> <span class="Versetto" id="JB26_14">14&#160;</span>Ecce hæc ex parte dicta sunt viarum ejus: et cum vix parvam stillam sermonis ejus audierimus, quis poterit tonitruum magnitudinis illius intueri?]<a href='#FN540'>*</a></p>

  <p class='pT4' id='JB27_0'>27</p>

  <p class='Normale'><span class="Versetto" id="JB27_1">1&#160;</span>Addidit quoque Job, assumens parabolam suam, et dixit:<a href='#FN541'>*</a> <span class="Versetto" id="JB27_2">2&#160;</span>[Vivit Deus, qui abstulit judicium meum, et Omnipotens, qui ad amaritudinem adduxit animam meam.<a href='#FN542'>†</a> <span class="Versetto" id="JB27_3">3&#160;</span>Quia donec superest halitus in me, et spiritus Dei in naribus meis, <span class="Versetto" id="JB27_4">4&#160;</span>non loquentur labia mea iniquitatem, nec lingua mea meditabitur mendacium.<a href='#FN543'>‡</a> <span class="Versetto" id="JB27_5">5&#160;</span>Absit a me ut justos vos esse judicem: donec deficiam, non recedam ab innocentia mea.<a href='#FN544'>§</a> <span class="Versetto" id="JB27_6">6&#160;</span>Justificationem meam, quam cœpi tenere, non deseram: neque enim reprehendit me cor meum in omni vita mea.<a href='#FN545'>**</a> <span class="Versetto" id="JB27_7">7&#160;</span>Sit ut impius, inimicus meus, et adversarius meus quasi iniquus.<a href='#FN546'>††</a> <span class="Versetto" id="JB27_8">8&#160;</span>Quæ est enim spes hypocritæ, si avare rapiat, et non liberet Deus animam ejus?<a href='#FN547'>‡‡</a> <span class="Versetto" id="JB27_9">9&#160;</span>Numquid Deus audiet clamorem ejus, cum venerit super eum angustia?<a href='#FN548'>§§</a> <span class="Versetto" id="JB27_10">10&#160;</span>aut poterit in Omnipotente delectari, et invocare Deum omni tempore?<a href='#FN549'>***</a> <span class="Versetto" id="JB27_11">11&#160;</span>Docebo vos per manum Dei quæ Omnipotens habeat, nec abscondam.<a href='#FN550'>†††</a> <span class="Versetto" id="JB27_12">12&#160;</span>Ecce vos omnes nostis: et quid sine causa vana loquimini? <span class="Versetto" id="JB27_13">13&#160;</span>Hæc est pars hominis impii apud Deum, et hæreditas violentorum, quam ob Omnipotente suscipient. <span class="Versetto" id="JB27_14">14&#160;</span>Si multiplicati fuerint filii ejus, in gladio erunt, et nepotes ejus non saturabuntur pane:<a href='#FN551'>‡‡‡</a> <span class="Versetto" id="JB27_15">15&#160;</span>qui reliqui fuerint ex eo sepelientur in interitu, et viduæ illius non plorabunt.<a href='#FN552'>§§§</a> <span class="Versetto" id="JB27_16">16&#160;</span>Si comportaverit quasi terram argentum, et sicut lutum præparaverit vestimenta:<a href='#FN553'>*</a> <span class="Versetto" id="JB27_17">17&#160;</span>præparabit quidem, sed justus vestietur illis, et argentum innocens dividet.<a href='#FN554'>†</a> <span class="Versetto" id="JB27_18">18&#160;</span>Ædificavit sicut tinea domum suam, et sicut custos fecit umbraculum.<a href='#FN555'>‡</a> <span class="Versetto" id="JB27_19">19&#160;</span>Dives, cum dormierit, nihil secum auferet: aperiet oculos suos, et nihil inveniet.<a href='#FN556'>§</a> <span class="Versetto" id="JB27_20">20&#160;</span>Apprehendet eum quasi aqua inopia: nocte opprimet eum tempestas.<a href='#FN557'>**</a> <span class="Versetto" id="JB27_21">21&#160;</span>Tollet eum ventus urens, et auferet, et velut turbo rapiet eum de loco suo.<a href='#FN558'>††</a> <span class="Versetto" id="JB27_22">22&#160;</span>Et mittet super eum, et non parcet: de manu ejus fugiens fugiet.<a href='#FN559'>‡‡</a> <span class="Versetto" id="JB27_23">23&#160;</span>Stringet super eum manus suas, et sibilabit super illum, intuens locum ejus.]<a href='#FN560'>§§</a></p>

  <p class='pT4' id='JB28_0'>28</p>

  <p class='Normale'><span class="Versetto" id="JB28_1">1&#160;</span>[Habet argentum venarum suarum principia, et auro locus est in quo conflatur.<a href='#FN561'>*</a> <span class="Versetto" id="JB28_2">2&#160;</span>Ferrum de terra tollitur, et lapis solutus calore in æs vertitur.<a href='#FN562'>†</a> <span class="Versetto" id="JB28_3">3&#160;</span>Tempus posuit tenebris, et universorum finem ipse considerat: lapidem quoque caliginis et umbram mortis.<a href='#FN563'>‡</a> <span class="Versetto" id="JB28_4">4&#160;</span>Dividit torrens a populo peregrinante eos quos oblitus est pes egentis hominis, et invios.<a href='#FN564'>§</a> <span class="Versetto" id="JB28_5">5&#160;</span>Terra de qua oriebatur panis, in loco suo igni subversa est.<a href='#FN565'>**</a> <span class="Versetto" id="JB28_6">6&#160;</span>Locus sapphiri lapides ejus, et glebæ illius aurum.<a href='#FN566'>††</a> <span class="Versetto" id="JB28_7">7&#160;</span>Semitam ignoravit avis, nec intuitus est eam oculus vulturis.<a href='#FN567'>‡‡</a> <span class="Versetto" id="JB28_8">8&#160;</span>Non calcaverunt eam filii institorum, nec pertransivit per eam leæna.<a href='#FN568'>§§</a> <span class="Versetto" id="JB28_9">9&#160;</span>Ad silicem extendit manum suam: subvertit a radicibus montes.<a href='#FN569'>***</a> <span class="Versetto" id="JB28_10">10&#160;</span>In petris rivos excidit, et omne pretiosum vidit oculus ejus.<a href='#FN570'>†††</a> <span class="Versetto" id="JB28_11">11&#160;</span>Profunda quoque fluviorum scrutatus est, et abscondita in lucem produxit.<a href='#FN571'>‡‡‡</a> <span class="Versetto" id="JB28_12">12&#160;</span>Sapientia vero ubi invenitur? et quis est locus intelligentiæ? <span class="Versetto" id="JB28_13">13&#160;</span>Nescit homo pretium ejus, nec invenitur in terra suaviter viventium.<a href='#FN572'>§§§</a> <span class="Versetto" id="JB28_14">14&#160;</span>Abyssus dicit: Non est in me, et mare loquitur: Non est mecum.<a href='#FN573'>*</a> <span class="Versetto" id="JB28_15">15&#160;</span>Non dabitur aurum obrizum pro ea, nec appendetur argentum in commutatione ejus.<a href='#FN574'>†</a> <span class="Versetto" id="JB28_16">16&#160;</span>Non conferetur tinctis Indiæ coloribus, nec lapidi sardonycho pretiosissimo vel sapphiro.<a href='#FN575'>‡</a> <span class="Versetto" id="JB28_17">17&#160;</span>Non adæquabitur ei aurum vel vitrum, nec commutabuntur pro ea vasa auri.<a href='#FN576'>§</a> <span class="Versetto" id="JB28_18">18&#160;</span>Excelsa et eminentia non memorabuntur comparatione ejus: trahitur autem sapientia de occultis.<a href='#FN577'>**</a> <span class="Versetto" id="JB28_19">19&#160;</span>Non adæquabitur ei topazius de Æthiopia, nec tincturæ mundissimæ componetur.<a href='#FN578'>††</a> <span class="Versetto" id="JB28_20">20&#160;</span>Unde ergo sapientia venit? et quis est locus intelligentiæ?<a href='#FN579'>‡‡</a> <span class="Versetto" id="JB28_21">21&#160;</span>Abscondita est ab oculis omnium viventium: volucres quoque cæli latet.<a href='#FN580'>§§</a> <span class="Versetto" id="JB28_22">22&#160;</span>Perditio et mors dixerunt: Auribus nostris audivimus famam ejus.<a href='#FN581'>***</a> <span class="Versetto" id="JB28_23">23&#160;</span>Deus intelligit viam ejus, et ipse novit locum illius.<a href='#FN582'>†††</a> <span class="Versetto" id="JB28_24">24&#160;</span>Ipse enim fines mundi intuetur, et omnia quæ sub cælo sunt respicit.<a href='#FN583'>‡‡‡</a> <span class="Versetto" id="JB28_25">25&#160;</span>Qui fecit ventis pondus, et aquas appendit in mensura.<a href='#FN584'>§§§</a> <span class="Versetto" id="JB28_26">26&#160;</span>Quando ponebat pluviis legem, et viam procellis sonantibus:<a href='#FN585'>*</a> <span class="Versetto" id="JB28_27">27&#160;</span>tunc vidit illam et enarravit, et præparavit, et investigavit.<a href='#FN586'>†</a> <span class="Versetto" id="JB28_28">28&#160;</span>Et dixit homini: Ecce timor Domini, ipsa est sapientia; et recedere a malo, intelligentia.]<a href='#FN587'>‡</a></p>

  <p class='pT4' id='JB29_0'>29</p>

  <p class='Normale'><span class="Versetto" id="JB29_1">1&#160;</span>Addidit quoque Job, assumens parabolam suam, et dixit:<a href='#FN588'>*</a> <span class="Versetto" id="JB29_2">2&#160;</span>[Quis mihi tribuat ut sim juxta menses pristinos, secundum dies quibus Deus custodiebat me?<a href='#FN589'>†</a> <span class="Versetto" id="JB29_3">3&#160;</span>Quando splendebat lucerna ejus super caput meum, et ad lumen ejus ambulabam in tenebris:<a href='#FN590'>‡</a> <span class="Versetto" id="JB29_4">4&#160;</span>sicut fui in diebus adolescentiæ meæ, quando secreto Deus erat in tabernaculo meo:<a href='#FN591'>§</a> <span class="Versetto" id="JB29_5">5&#160;</span>quando erat Omnipotens mecum, et in circuitu meo pueri mei: <span class="Versetto" id="JB29_6">6&#160;</span>quando lavabam pedes meos butyro, et petra fundebat mihi rivos olei:<a href='#FN592'>**</a> <span class="Versetto" id="JB29_7">7&#160;</span>quando procedebam ad portam civitatis, et in platea parabant cathedram mihi.<a href='#FN593'>††</a> <span class="Versetto" id="JB29_8">8&#160;</span>Videbant me juvenes, et abscondebantur: et senes assurgentes stabant.<a href='#FN594'>‡‡</a> <span class="Versetto" id="JB29_9">9&#160;</span>Principes cessabant loqui, et digitum superponebant ori suo.<a href='#FN595'>§§</a> <span class="Versetto" id="JB29_10">10&#160;</span>Vocem suam cohibebant duces, et lingua eorum gutturi suo adhærebat.<a href='#FN596'>***</a> <span class="Versetto" id="JB29_11">11&#160;</span>Auris audiens beatificabat me, et oculus videns testimonium reddebat mihi:<a href='#FN597'>†††</a> <span class="Versetto" id="JB29_12">12&#160;</span>eo quod liberassem pauperem vociferantem, et pupillum cui non esset adjutor.<a href='#FN598'>‡‡‡</a> <span class="Versetto" id="JB29_13">13&#160;</span>Benedictio perituri super me veniebat, et cor viduæ consolatus sum.<a href='#FN599'>§§§</a> <span class="Versetto" id="JB29_14">14&#160;</span>Justitia indutus sum, et vestivi me, sicut vestimento et diademate, judicio meo.<a href='#FN600'>*</a> <span class="Versetto" id="JB29_15">15&#160;</span>Oculus fui cæco, et pes claudo.<a href='#FN601'>†</a> <span class="Versetto" id="JB29_16">16&#160;</span>Pater eram pauperum, et causam quam nesciebam diligentissime investigabam.<a href='#FN602'>‡</a> <span class="Versetto" id="JB29_17">17&#160;</span>Conterebam molas iniqui, et de dentibus illius auferebam prædam.<a href='#FN603'>§</a> <span class="Versetto" id="JB29_18">18&#160;</span>Dicebamque: In nidulo meo moriar, et sicut palma multiplicabo dies.<a href='#FN604'>**</a> <span class="Versetto" id="JB29_19">19&#160;</span>Radix mea aperta est secus aquas, et ros morabitur in messione mea.<a href='#FN605'>††</a> <span class="Versetto" id="JB29_20">20&#160;</span>Gloria mea semper innovabitur, et arcus meus in manu mea instaurabitur.<a href='#FN606'>‡‡</a> <span class="Versetto" id="JB29_21">21&#160;</span>Qui me audiebant, expectabant sententiam, et intenti tacebant ad consilium meum.<a href='#FN607'>§§</a> <span class="Versetto" id="JB29_22">22&#160;</span>Verbis meis addere nihil audebant, et super illos stillabat eloquium meum.<a href='#FN608'>***</a> <span class="Versetto" id="JB29_23">23&#160;</span>Expectabant me sicut pluviam, et os suum aperiebant quasi ad imbrem serotinum.<a href='#FN609'>†††</a> <span class="Versetto" id="JB29_24">24&#160;</span>Siquando ridebam ad eos, non credebant: et lux vultus mei non cadebat in terram.<a href='#FN610'>‡‡‡</a> <span class="Versetto" id="JB29_25">25&#160;</span>Si voluissem ire ad eos, sedebam primus: cumque sederem quasi rex, circumstante exercitu, eram tamen mœrentium consolator.]<a href='#FN611'>§§§</a></p>

  <p class='pT4' id='JB30_0'>30</p>

  <p class='Normale'><span class="Versetto" id="JB30_1">1&#160;</span>[Nunc autem derident me juniores tempore, quorum non dignabar patres ponere cum canibus gregis mei:<a href='#FN612'>*</a> <span class="Versetto" id="JB30_2">2&#160;</span>quorum virtus manuum mihi erat pro nihilo, et vita ipsa putabantur indigni:<a href='#FN613'>†</a> <span class="Versetto" id="JB30_3">3&#160;</span>egestate et fame steriles, qui rodebant in solitudine, squallentes calamitate et miseria.<a href='#FN614'>‡</a> <span class="Versetto" id="JB30_4">4&#160;</span>Et mandebant herbas, et arborum cortices, et radix juniperorum erat cibus eorum:<a href='#FN615'>§</a> <span class="Versetto" id="JB30_5">5&#160;</span>qui de convallibus ista rapientes, cum singula reperissent, ad ea cum clamore currebant.<a href='#FN616'>**</a> <span class="Versetto" id="JB30_6">6&#160;</span>In desertis habitabant torrentium, et in cavernis terræ, vel super glaream:<a href='#FN617'>††</a> <span class="Versetto" id="JB30_7">7&#160;</span>qui inter hujuscemodi lætabantur, et esse sub sentibus delicias computabant:<a href='#FN618'>‡‡</a> <span class="Versetto" id="JB30_8">8&#160;</span>filii stultorum et ignobilium, et in terra penitus non parentes.<a href='#FN619'>§§</a> <span class="Versetto" id="JB30_9">9&#160;</span>Nunc in eorum canticum versus sum, et factus sum eis in proverbium.<a href='#FN620'>***</a> <span class="Versetto" id="JB30_10">10&#160;</span>Abominantur me, et longe fugiunt a me, et faciem meam conspuere non verentur.<a href='#FN621'>†††</a> <span class="Versetto" id="JB30_11">11&#160;</span>Pharetram enim suam aperuit, et afflixit me, et frenum posuit in os meum.<a href='#FN622'>‡‡‡</a> <span class="Versetto" id="JB30_12">12&#160;</span>Ad dexteram orientis calamitates meæ illico surrexerunt: pedes meos subverterunt, et oppresserunt quasi fluctibus semitis suis.<a href='#FN623'>§§§</a> <span class="Versetto" id="JB30_13">13&#160;</span>Dissipaverunt itinera mea; insidiati sunt mihi, et prævaluerunt: et non fuit qui ferret auxilium.<a href='#FN624'>*</a> <span class="Versetto" id="JB30_14">14&#160;</span>Quasi rupto muro, et aperta janua, irruerunt super me, et ad meas miserias devoluti sunt.<a href='#FN625'>†</a> <span class="Versetto" id="JB30_15">15&#160;</span>Redactus sum in nihilum: abstulisti quasi ventus desiderium meum, et velut nubes pertransiit salus mea.<a href='#FN626'>‡</a> <span class="Versetto" id="JB30_16">16&#160;</span>Nunc autem in memetipso marcescit anima mea, et possident me dies afflictionis.<a href='#FN627'>§</a> <span class="Versetto" id="JB30_17">17&#160;</span>Nocte os meum perforatur doloribus, et qui me comedunt, non dormiunt.<a href='#FN628'>**</a> <span class="Versetto" id="JB30_18">18&#160;</span>In multitudine eorum consumitur vestimentum meum, et quasi capito tunicæ succinxerunt me.<a href='#FN629'>††</a> <span class="Versetto" id="JB30_19">19&#160;</span>Comparatus sum luto, et assimilatus sum favillæ et cineri.<a href='#FN630'>‡‡</a> <span class="Versetto" id="JB30_20">20&#160;</span>Clamo ad te, et non exaudis me: sto, et non respicis me.<a href='#FN631'>§§</a> <span class="Versetto" id="JB30_21">21&#160;</span>Mutatus es mihi in crudelem, et in duritia manus tuæ adversaris mihi.<a href='#FN632'>***</a> <span class="Versetto" id="JB30_22">22&#160;</span>Elevasti me, et quasi super ventum ponens; elisisti me valide.<a href='#FN633'>†††</a> <span class="Versetto" id="JB30_23">23&#160;</span>Scio quia morti trades me, ubi constituta est domus omni viventi.<a href='#FN634'>‡‡‡</a> <span class="Versetto" id="JB30_24">24&#160;</span>Verumtamen non ad consumptionem eorum emittis manum tuam: et si corruerint, ipse salvabis.<a href='#FN635'>§§§</a> <span class="Versetto" id="JB30_25">25&#160;</span>Flebam quondam super eo qui afflictus erat, et compatiebatur anima mea pauperi.<a href='#FN636'>*</a> <span class="Versetto" id="JB30_26">26&#160;</span>Expectabam bona, et venerunt mihi mala: præstolabar lucem, et eruperunt tenebræ.<a href='#FN637'>†</a> <span class="Versetto" id="JB30_27">27&#160;</span>Interiora mea efferbuerunt absque ulla requie: prævenerunt me dies afflictionis.<a href='#FN638'>‡</a> <span class="Versetto" id="JB30_28">28&#160;</span>Mœrens incedebam sine furore; consurgens, in turba clamabam.<a href='#FN639'>§</a> <span class="Versetto" id="JB30_29">29&#160;</span>Frater fui draconum, et socius struthionum.<a href='#FN640'>**</a> <span class="Versetto" id="JB30_30">30&#160;</span>Cutis mea denigrata est super me, et ossa mea aruerunt præ caumate.<a href='#FN641'>††</a> <span class="Versetto" id="JB30_31">31&#160;</span>Versa est in luctum cithara mea, et organum meum in vocem flentium.]<a href='#FN642'>‡‡</a></p>

  <p class='pT4' id='JB31_0'>31</p>

  <p class='Normale'><span class="Versetto" id="JB31_1">1&#160;</span>[Pepigi fœdus cum oculis meis, ut ne cogitarem quidem de virgine.<a href='#FN643'>*</a> <span class="Versetto" id="JB31_2">2&#160;</span>Quam enim partem haberet in me Deus desuper, et hæreditatem Omnipotens de excelsis?<a href='#FN644'>†</a> <span class="Versetto" id="JB31_3">3&#160;</span>Numquid non perditio est iniquo, et alienatio operantibus injustitiam?<a href='#FN645'>‡</a> <span class="Versetto" id="JB31_4">4&#160;</span>Nonne ipse considerat vias meas, et cunctos gressus meos dinumerat?<a href='#FN646'>§</a> <span class="Versetto" id="JB31_5">5&#160;</span>Si ambulavi in vanitate, et festinavit in dolo pes meus, <span class="Versetto" id="JB31_6">6&#160;</span>appendat me in statera justa, et sciat Deus simplicitatem meam.<a href='#FN647'>**</a> <span class="Versetto" id="JB31_7">7&#160;</span>Si declinavit gressus meus de via, et si secutum est oculos meos cor meum, et si manibus meis adhæsit macula,<a href='#FN648'>††</a> <span class="Versetto" id="JB31_8">8&#160;</span>seram, et alius comedat, et progenies mea eradicetur.<a href='#FN649'>‡‡</a> <span class="Versetto" id="JB31_9">9&#160;</span>Si deceptum est cor meum super muliere, et si ad ostium amici mei insidiatus sum,<a href='#FN650'>§§</a> <span class="Versetto" id="JB31_10">10&#160;</span>scortum alterius sit uxor mea, et super illam incurventur alii. <span class="Versetto" id="JB31_11">11&#160;</span>Hoc enim nefas est, et iniquitas maxima.<a href='#FN651'>***</a> <span class="Versetto" id="JB31_12">12&#160;</span>Ignis est usque ad perditionem devorans, et omnia eradicans genimina.<a href='#FN652'>†††</a> <span class="Versetto" id="JB31_13">13&#160;</span>Si contempsi subire judicium cum servo meo et ancilla mea, cum disceptarent adversum me:<a href='#FN653'>‡‡‡</a> <span class="Versetto" id="JB31_14">14&#160;</span>quid enim faciam cum surrexerit ad judicandum Deus? et cum quæsierit, quid respondebo illi? <span class="Versetto" id="JB31_15">15&#160;</span>Numquid non in utero fecit me, qui et illum operatus est, et formavit me in vulva unus?<a href='#FN654'>§§§</a> <span class="Versetto" id="JB31_16">16&#160;</span>Si negavi quod volebant pauperibus, et oculos viduæ expectare feci;<a href='#FN655'>*</a> <span class="Versetto" id="JB31_17">17&#160;</span>si comedi buccellam meam solus, et non comedit pupillus ex ea<a href='#FN656'>†</a> <span class="Versetto" id="JB31_18">18&#160;</span>(quia ab infantia mea crevit mecum miseratio, et de utero matris meæ egressa est mecum); <span class="Versetto" id="JB31_19">19&#160;</span>si despexi pereuntem, eo quod non habuerit indumentum, et absque operimento pauperem;<a href='#FN657'>‡</a> <span class="Versetto" id="JB31_20">20&#160;</span>si non benedixerunt mihi latera ejus, et de velleribus ovium mearum calefactus est; <span class="Versetto" id="JB31_21">21&#160;</span>si levavi super pupillum manum meam, etiam cum viderem me in porta superiorem:<a href='#FN658'>§</a> <span class="Versetto" id="JB31_22">22&#160;</span>humerus meus a junctura sua cadat, et brachium meum cum suis ossibus confringatur.<a href='#FN659'>**</a> <span class="Versetto" id="JB31_23">23&#160;</span>Semper enim quasi tumentes super me fluctus timui Deum, et pondus ejus ferre non potui.<a href='#FN660'>††</a> <span class="Versetto" id="JB31_24">24&#160;</span>Si putavi aurum robur meum, et obrizo dixi: Fiducia mea;<a href='#FN661'>‡‡</a> <span class="Versetto" id="JB31_25">25&#160;</span>si lætatus sum super multis divitiis meis, et quia plurima reperit manus mea;<a href='#FN662'>§§</a> <span class="Versetto" id="JB31_26">26&#160;</span>si vidi solem cum fulgeret, et lunam incedentem clare,<a href='#FN663'>***</a> <span class="Versetto" id="JB31_27">27&#160;</span>et lætatum est in abscondito cor meum, et osculatus sum manum meam ore meo:<a href='#FN664'>†††</a> <span class="Versetto" id="JB31_28">28&#160;</span>quæ est iniquitas maxima, et negatio contra Deum altissimum.<a href='#FN665'>‡‡‡</a> <span class="Versetto" id="JB31_29">29&#160;</span>Si gavisus sum ad ruinam ejus qui me oderat, et exsultavi quod invenisset eum malum:<a href='#FN666'>§§§</a> <span class="Versetto" id="JB31_30">30&#160;</span>non enim dedi ad peccandum guttur meum, ut expeterem maledicens animam ejus.<a href='#FN667'>*</a> <span class="Versetto" id="JB31_31">31&#160;</span>Si non dixerunt viri tabernaculi mei: Quis det de carnibus ejus, ut saturemur?<a href='#FN668'>†</a> <span class="Versetto" id="JB31_32">32&#160;</span>foris non mansit peregrinus: ostium meum viatori patuit.<a href='#FN669'>‡</a> <span class="Versetto" id="JB31_33">33&#160;</span>Si abscondi quasi homo peccatum meum, et celavi in sinu meo iniquitatem meam;<a href='#FN670'>§</a> <span class="Versetto" id="JB31_34">34&#160;</span>si expavi ad multitudinem nimiam, et despectio propinquorum terruit me: et non magis tacui, nec egressus sum ostium.<a href='#FN671'>**</a> <span class="Versetto" id="JB31_35">35&#160;</span>Quis mihi tribuat auditorem, ut desiderium meum audiat Omnipotens, et librum scribat ipse qui judicat,<a href='#FN672'>††</a> <span class="Versetto" id="JB31_36">36&#160;</span>ut in humero meo portem illum, et circumdem illum quasi coronam mihi?<a href='#FN673'>‡‡</a> <span class="Versetto" id="JB31_37">37&#160;</span>Per singulos gradus meos pronuntiabo illum, et quasi principi offeram eum.<a href='#FN674'>§§</a> <span class="Versetto" id="JB31_38">38&#160;</span>Si adversum me terra mea clamat, et cum ipsa sulci ejus deflent:<a href='#FN675'>***</a> <span class="Versetto" id="JB31_39">39&#160;</span>si fructus ejus comedi absque pecunia, et animam agricolarum ejus afflixi:<a href='#FN676'>†††</a> <span class="Versetto" id="JB31_40">40&#160;</span>pro frumento oriatur mihi tribulus, et pro hordeo spina.] Finita sunt verba Job.<a href='#FN677'>‡‡‡</a></p>

  <p class='pT4' id='JB32_0'>32</p>

  <p class='Normale'><span class="Versetto" id="JB32_1">1&#160;</span>Omiserunt autem tres viri isti respondere Job, eo quod justus sibi videretur.<a href='#FN678'>*</a> <span class="Versetto" id="JB32_2">2&#160;</span>Et iratus indignatusque est Eliu filius Barachel Buzites, de cognatione Ram: iratus est autem adversum Job, eo quod justum se esse diceret coram Deo.<a href='#FN679'>†</a> <span class="Versetto" id="JB32_3">3&#160;</span>Porro adversum amicos ejus indignatus est, eo quod non invenissent responsionem rationabilem, sed tantummodo condemnassent Job. <span class="Versetto" id="JB32_4">4&#160;</span>Igitur Eliu expectavit Job loquentem, eo quod seniores essent qui loquebantur. <span class="Versetto" id="JB32_5">5&#160;</span>Cum autem vidisset quod tres respondere non potuissent, iratus est vehementer. <span class="Versetto" id="JB32_6">6&#160;</span>Respondensque Eliu filius Barachel Buzites, dixit: [Junior sum tempore, vos autem antiquiores: idcirco, demisso capite, veritus sum vobis indicare meam sententiam.<a href='#FN680'>‡</a> <span class="Versetto" id="JB32_7">7&#160;</span>Sperabam enim quod ætas prolixior loqueretur, et annorum multitudo doceret sapientiam. <span class="Versetto" id="JB32_8">8&#160;</span>Sed, ut video, spiritus est in hominibus, et inspiratio Omnipotentis dat intelligentiam. <span class="Versetto" id="JB32_9">9&#160;</span>Non sunt longævi sapientes, nec senes intelligunt judicium. <span class="Versetto" id="JB32_10">10&#160;</span>Ideo dicam: Audite me: ostendam vobis etiam ego meam sapientiam. <span class="Versetto" id="JB32_11">11&#160;</span>Expectavi enim sermones vestros; audivi prudentiam vestram, donec disceptaremini sermonibus;<a href='#FN681'>§</a> <span class="Versetto" id="JB32_12">12&#160;</span>et donec putabam vos aliquid dicere, considerabam: sed, ut video, non est qui possit arguere Job, et respondere ex vobis sermonibus ejus.<a href='#FN682'>**</a> <span class="Versetto" id="JB32_13">13&#160;</span>Ne forte dicatis: Invenimus sapientiam: Deus projecit eum, non homo.<a href='#FN683'>††</a> <span class="Versetto" id="JB32_14">14&#160;</span>Nihil locutus est mihi: et ego non secundum sermones vestros respondebo illi.<a href='#FN684'>‡‡</a> <span class="Versetto" id="JB32_15">15&#160;</span>Extimuerunt, nec responderunt ultra, abstuleruntque a se eloquia.<a href='#FN685'>§§</a> <span class="Versetto" id="JB32_16">16&#160;</span>Quoniam igitur expectavi, et non sunt locuti: steterunt, nec ultra responderunt: <span class="Versetto" id="JB32_17">17&#160;</span>respondebo et ego partem meam, et ostendam scientiam meam. <span class="Versetto" id="JB32_18">18&#160;</span>Plenus sum enim sermonibus, et coarctat me spiritus uteri mei. <span class="Versetto" id="JB32_19">19&#160;</span>En venter meus quasi mustum absque spiraculo, quod lagunculas novas disrumpit. <span class="Versetto" id="JB32_20">20&#160;</span>Loquar, et respirabo paululum: aperiam labia mea, et respondebo. <span class="Versetto" id="JB32_21">21&#160;</span>Non accipiam personam viri, et Deum homini non æquabo. <span class="Versetto" id="JB32_22">22&#160;</span>Nescio enim quamdiu subsistam, et si post modicum tollat me factor meus.]</p>

  <p class='pT4' id='JB33_0'>33</p>

  <p class='Normale'><span class="Versetto" id="JB33_1">1&#160;</span>[Audi igitur, Job, eloquia mea, et omnes sermones meos ausculta. <span class="Versetto" id="JB33_2">2&#160;</span>Ecce aperui os meum: loquatur lingua mea in faucibus meis. <span class="Versetto" id="JB33_3">3&#160;</span>Simplici corde meo sermones mei, et sententiam puram labia mea loquentur. <span class="Versetto" id="JB33_4">4&#160;</span>Spiritus Dei fecit me, et spiraculum Omnipotentis vivificavit me. <span class="Versetto" id="JB33_5">5&#160;</span>Si potes, responde mihi, et adversus faciem meam consiste. <span class="Versetto" id="JB33_6">6&#160;</span>Ecce, et me sicut et te fecit Deus, et de eodem luto ego quoque formatus sum. <span class="Versetto" id="JB33_7">7&#160;</span>Verumtamen miraculum meum non te terreat, et eloquentia mea non sit tibi gravis. <span class="Versetto" id="JB33_8">8&#160;</span>Dixisti ergo in auribus meis, et vocem verborum tuorum audivi: <span class="Versetto" id="JB33_9">9&#160;</span>Mundus sum ego, et absque delicto: immaculatus, et non est iniquitas in me. <span class="Versetto" id="JB33_10">10&#160;</span>Quia querelas in me reperit, ideo arbitratus est me inimicum sibi. <span class="Versetto" id="JB33_11">11&#160;</span>Posuit in nervo pedes meos; custodivit omnes semitas meas. <span class="Versetto" id="JB33_12">12&#160;</span>Hoc est ergo in quo non es justificatus: respondebo tibi, quia major sit Deus homine. <span class="Versetto" id="JB33_13">13&#160;</span>Adversus eum contendis, quod non ad omnia verba responderit tibi? <span class="Versetto" id="JB33_14">14&#160;</span>Semel loquitur Deus, et secundo idipsum non repetit. <span class="Versetto" id="JB33_15">15&#160;</span>Per somnium, in visione nocturna, quando irruit sopor super homines, et dormiunt in lectulo, <span class="Versetto" id="JB33_16">16&#160;</span>tunc aperit aures virorum, et erudiens eos instruit disciplina, <span class="Versetto" id="JB33_17">17&#160;</span>ut avertat hominem ab his quæ facit, et liberet eum de superbia, <span class="Versetto" id="JB33_18">18&#160;</span>eruens animam ejus a corruptione, et vitam illius ut non transeat in gladium. <span class="Versetto" id="JB33_19">19&#160;</span>Increpat quoque per dolorem in lectulo, et omnia ossa ejus marcescere facit. <span class="Versetto" id="JB33_20">20&#160;</span>Abominabilis ei fit in vita sua panis, et animæ illius cibus ante desiderabilis. <span class="Versetto" id="JB33_21">21&#160;</span>Tabescet caro ejus, et ossa, quæ tecta fuerant, nudabuntur. <span class="Versetto" id="JB33_22">22&#160;</span>Appropinquavit corruptioni anima ejus, et vita illius mortiferis. <span class="Versetto" id="JB33_23">23&#160;</span>Si fuerit pro eo angelus loquens, unus de millibus, ut annuntiet hominis æquitatem, <span class="Versetto" id="JB33_24">24&#160;</span>miserebitur ejus, et dicet: Libera eum, ut non descendat in corruptionem: inveni in quo ei propitier. <span class="Versetto" id="JB33_25">25&#160;</span>Consumpta est caro ejus a suppliciis: revertatur ad dies adolescentiæ suæ. <span class="Versetto" id="JB33_26">26&#160;</span>Deprecabitur Deum, et placabilis ei erit: et videbit faciem ejus in jubilo, et reddet homini justitiam suam. <span class="Versetto" id="JB33_27">27&#160;</span>Respiciet homines, et dicet: Peccavi, et vere deliqui, et ut eram dignus, non recepi. <span class="Versetto" id="JB33_28">28&#160;</span>Liberavit animam suam, ne pergeret in interitum, sed vivens lucem videret. <span class="Versetto" id="JB33_29">29&#160;</span>Ecce hæc omnia operatur Deus tribus vicibus per singulos, <span class="Versetto" id="JB33_30">30&#160;</span>ut revocet animas eorum a corruptione, et illuminet luce viventium. <span class="Versetto" id="JB33_31">31&#160;</span>Attende, Job, et audi me: et tace, dum ego loquor. <span class="Versetto" id="JB33_32">32&#160;</span>Si autem habes quod loquaris, responde mihi: loquere, volo enim te apparere justum. <span class="Versetto" id="JB33_33">33&#160;</span>Quod si non habes, audi me: tace, et docebo te sapientiam.]</p>

  <p class='pT4' id='JB34_0'>34</p>

  <p class='Normale'><span class="Versetto" id="JB34_1">1&#160;</span>Pronuntians itaque Eliu, etiam hæc locutus est: <span class="Versetto" id="JB34_2">2&#160;</span>[Audite, sapientes, verba mea: et eruditi, auscultate me. <span class="Versetto" id="JB34_3">3&#160;</span>Auris enim verba probat, et guttur escas gustu dijudicat. <span class="Versetto" id="JB34_4">4&#160;</span>Judicium eligamus nobis, et inter nos videamus quid sit melius. <span class="Versetto" id="JB34_5">5&#160;</span>Quia dixit Job: Justus sum, et Deus subvertit judicium meum. <span class="Versetto" id="JB34_6">6&#160;</span>In judicando enim me mendacium est: violenta sagitta mea absque ullo peccato. <span class="Versetto" id="JB34_7">7&#160;</span>Quis est vir ut est Job, qui bibit subsannationem quasi aquam: <span class="Versetto" id="JB34_8">8&#160;</span>qui graditur cum operantibus iniquitatem, et ambulat cum viris impiis? <span class="Versetto" id="JB34_9">9&#160;</span>Dixit enim: Non placebit vir Deo, etiam si cucurrerit cum eo. <span class="Versetto" id="JB34_10">10&#160;</span>Ideo, viri cordati, audite me: absit a Deo impietas, et ab Omnipotente iniquitas. <span class="Versetto" id="JB34_11">11&#160;</span>Opus enim hominis reddet ei, et juxta vias singulorum restituet eis. <span class="Versetto" id="JB34_12">12&#160;</span>Vere enim Deus non condemnabit frustra, nec Omnipotens subvertet judicium. <span class="Versetto" id="JB34_13">13&#160;</span>Quem constituit alium super terram? aut quem posuit super orbem quem fabricatus est? <span class="Versetto" id="JB34_14">14&#160;</span>Si direxerit ad eum cor suum, spiritum illius et flatum ad se trahet. <span class="Versetto" id="JB34_15">15&#160;</span>Deficiet omnis caro simul, et homo in cinerem revertetur. <span class="Versetto" id="JB34_16">16&#160;</span>Si habes ergo intellectum, audi quod dicitur, et ausculta vocem eloquii mei: <span class="Versetto" id="JB34_17">17&#160;</span>numquid qui non amat judicium sanari potest? et quomodo tu eum qui justus est in tantum condemnas? <span class="Versetto" id="JB34_18">18&#160;</span>Qui dicit regi: Apostata; qui vocat duces impios; <span class="Versetto" id="JB34_19">19&#160;</span>qui non accipit personas principum, nec cognovit tyrannum cum disceptaret contra pauperem: opus enim manuum ejus sunt universi. <span class="Versetto" id="JB34_20">20&#160;</span>Subito morientur, et in media nocte turbabuntur populi: et pertransibunt, et auferent violentum absque manu. <span class="Versetto" id="JB34_21">21&#160;</span>Oculi enim ejus super vias hominum, et omnes gressus eorum considerat. <span class="Versetto" id="JB34_22">22&#160;</span>Non sunt tenebræ, et non est umbra mortis, ut abscondantur ibi qui operantur iniquitatem, <span class="Versetto" id="JB34_23">23&#160;</span>neque enim ultra in hominis potestate est, ut veniat ad Deum in judicium. <span class="Versetto" id="JB34_24">24&#160;</span>Conteret multos, et innumerabiles, et stare faciet alios pro eis. <span class="Versetto" id="JB34_25">25&#160;</span>Novit enim opera eorum, et idcirco inducet noctem, et conterentur. <span class="Versetto" id="JB34_26">26&#160;</span>Quasi impios percussit eos in loco videntium: <span class="Versetto" id="JB34_27">27&#160;</span>qui quasi de industria recesserunt ab eo, et omnes vias ejus intelligere noluerunt: <span class="Versetto" id="JB34_28">28&#160;</span>ut pervenire facerent ad eum clamorem egeni, et audiret vocem pauperum. <span class="Versetto" id="JB34_29">29&#160;</span>Ipso enim concedente pacem, quis est qui condemnet? ex quo absconderit vultum, quis est qui contempletur eum, et super gentes, et super omnes homines? <span class="Versetto" id="JB34_30">30&#160;</span>Qui regnare facit hominem hypocritam propter peccata populi. <span class="Versetto" id="JB34_31">31&#160;</span>Quia ergo ego locutus sum ad Deum, te quoque non prohibebo. <span class="Versetto" id="JB34_32">32&#160;</span>Si erravi, tu doce me; si iniquitatem locutus sum, ultra non addam. <span class="Versetto" id="JB34_33">33&#160;</span>Numquid a te Deus expetit eam, quia displicuit tibi? tu enim cœpisti loqui, et non ego: quod si quid nosti melius, loquere. <span class="Versetto" id="JB34_34">34&#160;</span>Viri intelligentes loquantur mihi, et vir sapiens audiat me. <span class="Versetto" id="JB34_35">35&#160;</span>Job autem stulte locutus est, et verba illius non sonant disciplinam. <span class="Versetto" id="JB34_36">36&#160;</span>Pater mi, probetur Job usque ad finem: ne desinas ab homine iniquitatis: <span class="Versetto" id="JB34_37">37&#160;</span>quia addit super peccata sua blasphemiam, inter nos interim constringatur: et tunc ad judicium provocet sermonibus suis Deum.]</p>

  <p class='pT4' id='JB35_0'>35</p>

  <p class='Normale'><span class="Versetto" id="JB35_1">1&#160;</span>Igitur Eliu hæc rursum locutus est: <span class="Versetto" id="JB35_2">2&#160;</span>[Numquid æqua tibi videtur tua cogitatio, ut diceres: Justior sum Deo? <span class="Versetto" id="JB35_3">3&#160;</span>Dixisti enim: Non tibi placet quod rectum est: vel quid tibi proderit, si ego peccavero? <span class="Versetto" id="JB35_4">4&#160;</span>Itaque ego respondebo sermonibus tuis, et amicis tuis tecum. <span class="Versetto" id="JB35_5">5&#160;</span>Suspice cælum, et intuere: et contemplare æthera quod altior te sit. <span class="Versetto" id="JB35_6">6&#160;</span>Si peccaveris, quid ei nocebis? et si multiplicatæ fuerint iniquitates tuæ, quid facies contra eum? <span class="Versetto" id="JB35_7">7&#160;</span>Porro si juste egeris, quid donabis ei? aut quid de manu tua accipiet? <span class="Versetto" id="JB35_8">8&#160;</span>Homini qui similis tui est, nocebit impietas tua: et filium hominis adjuvabit justitia tua. <span class="Versetto" id="JB35_9">9&#160;</span>Propter multitudinem calumniatorum clamabunt, et ejulabunt propter vim brachii tyrannorum. <span class="Versetto" id="JB35_10">10&#160;</span>Et non dixit: Ubi est Deus qui fecit me, qui dedit carmina in nocte; <span class="Versetto" id="JB35_11">11&#160;</span>qui docet nos super jumenta terræ, et super volucres cæli erudit nos? <span class="Versetto" id="JB35_12">12&#160;</span>Ibi clamabunt, et non exaudiet, propter superbiam malorum. <span class="Versetto" id="JB35_13">13&#160;</span>Non ergo frustra audiet Deus, et Omnipotens causas singulorum intuebitur. <span class="Versetto" id="JB35_14">14&#160;</span>Etiam cum dixeris: Non considerat: judicare coram illo, et expecta eum. <span class="Versetto" id="JB35_15">15&#160;</span>Nunc enim non infert furorem suum, nec ulciscitur scelus valde. <span class="Versetto" id="JB35_16">16&#160;</span>Ergo Job frustra aperit os suum, et absque scientia verba multiplicat.]</p>

  <p class='pT4' id='JB36_0'>36</p>

  <p class='Normale'><span class="Versetto" id="JB36_1">1&#160;</span>Addens quoque Eliu, hæc locutus est: <span class="Versetto" id="JB36_2">2&#160;</span>[Sustine me paululum, et indicabo tibi: adhuc enim habeo quod pro Deo loquar. <span class="Versetto" id="JB36_3">3&#160;</span>Repetam scientiam meam a principio, et operatorem meum probabo justum. <span class="Versetto" id="JB36_4">4&#160;</span>Vere enim absque mendacio sermones mei, et perfecta scientia probabitur tibi. <span class="Versetto" id="JB36_5">5&#160;</span>Deus potentes non abjicit, cum et ipse sit potens: <span class="Versetto" id="JB36_6">6&#160;</span>sed non salvat impios, et judicium pauperibus tribuit. <span class="Versetto" id="JB36_7">7&#160;</span>Non auferet a justo oculos suos: et reges in solio collocat in perpetuum, et illi eriguntur. <span class="Versetto" id="JB36_8">8&#160;</span>Et si fuerint in catenis, et vinciantur funibus paupertatis, <span class="Versetto" id="JB36_9">9&#160;</span>indicabit eis opera eorum, et scelera eorum, quia violenti fuerunt. <span class="Versetto" id="JB36_10">10&#160;</span>Revelabit quoque aurem eorum, ut corripiat: et loquetur, ut revertantur ab iniquitate. <span class="Versetto" id="JB36_11">11&#160;</span>Si audierint et observaverint, complebunt dies suos in bono, et annos suos in gloria: <span class="Versetto" id="JB36_12">12&#160;</span>si autem non audierint, transibunt per gladium, et consumentur in stultitia. <span class="Versetto" id="JB36_13">13&#160;</span>Simulatores et callidi provocant iram Dei, neque clamabunt cum vincti fuerint. <span class="Versetto" id="JB36_14">14&#160;</span>Morietur in tempestate anima eorum, et vita eorum inter effeminatos. <span class="Versetto" id="JB36_15">15&#160;</span>Eripiet de angustia sua pauperem, et revelabit in tribulatione aurem ejus. <span class="Versetto" id="JB36_16">16&#160;</span>Igitur salvabit te de ore angusto latissime, et non habente fundamentum subter se: requies autem mensæ tuæ erit plena pinguedine. <span class="Versetto" id="JB36_17">17&#160;</span>Causa tua quasi impii judicata est: causam judiciumque recipies. <span class="Versetto" id="JB36_18">18&#160;</span>Non te ergo superet ira ut aliquem opprimas: nec multitudo donorum inclinet te. <span class="Versetto" id="JB36_19">19&#160;</span>Depone magnitudinem tuam absque tribulatione, et omnes robustos fortitudine. <span class="Versetto" id="JB36_20">20&#160;</span>Ne protrahas noctem, ut ascendant populi pro eis. <span class="Versetto" id="JB36_21">21&#160;</span>Cave ne declines ad iniquitatem: hanc enim cœpisti sequi post miseriam. <span class="Versetto" id="JB36_22">22&#160;</span>Ecce Deus excelsus in fortitudine sua, et nullus ei similis in legislatoribus. <span class="Versetto" id="JB36_23">23&#160;</span>Quis poterit scrutari vias ejus? aut quis potest ei dicere: Operatus es iniquitatem? <span class="Versetto" id="JB36_24">24&#160;</span>Memento quod ignores opus ejus, de quo cecinerunt viri. <span class="Versetto" id="JB36_25">25&#160;</span>Omnes homines vident eum: unusquisque intuetur procul. <span class="Versetto" id="JB36_26">26&#160;</span>Ecce Deus magnus vincens scientiam nostram: numerus annorum ejus inæstimabilis. <span class="Versetto" id="JB36_27">27&#160;</span>Qui aufert stillas pluviæ, et effundit imbres ad instar gurgitum, <span class="Versetto" id="JB36_28">28&#160;</span>qui de nubibus fluunt quæ prætexunt cuncta desuper. <span class="Versetto" id="JB36_29">29&#160;</span>Si voluerit extendere nubes quasi tentorium suum, <span class="Versetto" id="JB36_30">30&#160;</span>et fulgurare lumine suo desuper, cardines quoque maris operiet. <span class="Versetto" id="JB36_31">31&#160;</span>Per hæc enim judicat populos, et dat escas multis mortalibus. <span class="Versetto" id="JB36_32">32&#160;</span>In manibus abscondit lucem, et præcepit ei ut rursus adveniat. <span class="Versetto" id="JB36_33">33&#160;</span>Annuntiat de ea amico suo, quod possessio ejus sit, et ad eam possit ascendere.]</p>

  <p class='pT4' id='JB37_0'>37</p>

  <p class='Normale'><span class="Versetto" id="JB37_1">1&#160;</span>[Super hoc expavit cor meum, et emotum est de loco suo. <span class="Versetto" id="JB37_2">2&#160;</span>Audite auditionem in terrore vocis ejus, et sonum de ore illius procedentem. <span class="Versetto" id="JB37_3">3&#160;</span>Subter omnes cælos ipse considerat, et lumen illius super terminos terræ. <span class="Versetto" id="JB37_4">4&#160;</span>Post eum rugiet sonitus; tonabit voce magnitudinis suæ: et non investigabitur, cum audita fuerit vox ejus. <span class="Versetto" id="JB37_5">5&#160;</span>Tonabit Deus in voce sua mirabiliter, qui facit magna et inscrutabilia; <span class="Versetto" id="JB37_6">6&#160;</span>qui præcipit nivi ut descendat in terram, et hiemis pluviis, et imbri fortitudinis suæ; <span class="Versetto" id="JB37_7">7&#160;</span>qui in manu omnium hominum signat, ut noverint singuli opera sua. <span class="Versetto" id="JB37_8">8&#160;</span>Ingredietur bestia latibulum, et in antro suo morabitur. <span class="Versetto" id="JB37_9">9&#160;</span>Ab interioribus egredietur tempestas, et ab Arcturo frigus. <span class="Versetto" id="JB37_10">10&#160;</span>Flante Deo, concrescit gelu, et rursum latissimæ funduntur aquæ. <span class="Versetto" id="JB37_11">11&#160;</span>Frumentum desiderat nubes, et nubes spargunt lumen suum. <span class="Versetto" id="JB37_12">12&#160;</span>Quæ lustrant per circuitum, quocumque eas voluntas gubernantis duxerit, ad omne quod præceperit illis super faciem orbis terrarum: <span class="Versetto" id="JB37_13">13&#160;</span>sive in una tribu, sive in terra sua, sive in quocumque loco misericordiæ suæ eas jusserit inveniri. <span class="Versetto" id="JB37_14">14&#160;</span>Ausculta hæc, Job: sta, et considera mirabilia Dei. <span class="Versetto" id="JB37_15">15&#160;</span>Numquid scis quando præceperit Deus pluviis, ut ostenderent lucem nubium ejus? <span class="Versetto" id="JB37_16">16&#160;</span>Numquid nosti semitas nubium magnas, et perfectas scientias? <span class="Versetto" id="JB37_17">17&#160;</span>Nonne vestimenta tua calida sunt, cum perflata fuerit terra austro? <span class="Versetto" id="JB37_18">18&#160;</span>Tu forsitan cum eo fabricatus es cælos, qui solidissimi quasi ære fusi sunt. <span class="Versetto" id="JB37_19">19&#160;</span>Ostende nobis quid dicamus illi: nos quippe involvimur tenebris. <span class="Versetto" id="JB37_20">20&#160;</span>Quis narrabit ei quæ loquor? etiam si locutus fuerit homo, devorabitur. <span class="Versetto" id="JB37_21">21&#160;</span>At nunc non vident lucem: subito aër cogetur in nubes, et ventus transiens fugabit eas. <span class="Versetto" id="JB37_22">22&#160;</span>Ab aquilone aurum venit, et ad Deum formidolosa laudatio. <span class="Versetto" id="JB37_23">23&#160;</span>Digne eum invenire non possumus: magnus fortitudine, et judicio, et justitia: et enarrari non potest. <span class="Versetto" id="JB37_24">24&#160;</span>Ideo timebunt eum viri, et non audebunt contemplari omnes qui sibi videntur esse sapientes.]</p>

  <p class='pT4' id='JB38_0'>38</p>

  <p class='Normale'><span class="Versetto" id="JB38_1">1&#160;</span>Respondens autem Dominus Job de turbine, dixit: <span class="Versetto" id="JB38_2">2&#160;</span>[Quis est iste involvens sententias sermonibus imperitis? <span class="Versetto" id="JB38_3">3&#160;</span>Accinge sicut vir lumbos tuos: interrogabo te, et responde mihi. <span class="Versetto" id="JB38_4">4&#160;</span>Ubi eras quando ponebam fundamenta terræ? indica mihi, si habes intelligentiam. <span class="Versetto" id="JB38_5">5&#160;</span>Quis posuit mensuras ejus, si nosti? vel quis tetendit super eam lineam? <span class="Versetto" id="JB38_6">6&#160;</span>Super quo bases illius solidatæ sunt? aut quis demisit lapidem angularem ejus, <span class="Versetto" id="JB38_7">7&#160;</span>cum me laudarent simul astra matutina, et jubilarent omnes filii Dei? <span class="Versetto" id="JB38_8">8&#160;</span>Quis conclusit ostiis mare, quando erumpebat quasi de vulva procedens; <span class="Versetto" id="JB38_9">9&#160;</span>cum ponerem nubem vestimentum ejus, et caligine illud quasi pannis infantiæ obvolverem? <span class="Versetto" id="JB38_10">10&#160;</span>Circumdedi illud terminis meis, et posui vectem et ostia, <span class="Versetto" id="JB38_11">11&#160;</span>et dixi: Usque huc venies, et non procedes amplius, et hic confringes tumentes fluctus tuos. <span class="Versetto" id="JB38_12">12&#160;</span>Numquid post ortum tuum præcepisti diluculo, et ostendisti auroræ locum suum? <span class="Versetto" id="JB38_13">13&#160;</span>Et tenuisti concutiens extrema terræ, et excussisti impios ex ea? <span class="Versetto" id="JB38_14">14&#160;</span>Restituetur ut lutum signaculum, et stabit sicut vestimentum: <span class="Versetto" id="JB38_15">15&#160;</span>auferetur ab impiis lux sua, et brachium excelsum confringetur. <span class="Versetto" id="JB38_16">16&#160;</span>Numquid ingressus es profunda maris, et in novissimis abyssi deambulasti? <span class="Versetto" id="JB38_17">17&#160;</span>Numquid apertæ sunt tibi portæ mortis, et ostia tenebrosa vidisti? <span class="Versetto" id="JB38_18">18&#160;</span>Numquid considerasti latitudinem terræ? indica mihi, si nosti, omnia: <span class="Versetto" id="JB38_19">19&#160;</span>in qua via lux habitet, et tenebrarum quis locus sit: <span class="Versetto" id="JB38_20">20&#160;</span>ut ducas unumquodque ad terminos suos, et intelligas semitas domus ejus. <span class="Versetto" id="JB38_21">21&#160;</span>Sciebas tunc quod nasciturus esses, et numerum dierum tuorum noveras? <span class="Versetto" id="JB38_22">22&#160;</span>Numquid ingressus es thesauros nivis, aut thesauros grandinis aspexisti, <span class="Versetto" id="JB38_23">23&#160;</span>quæ præparavi in tempus hostis, in diem pugnæ et belli? <span class="Versetto" id="JB38_24">24&#160;</span>Per quam viam spargitur lux, dividitur æstus super terram? <span class="Versetto" id="JB38_25">25&#160;</span>Quis dedit vehementissimo imbri cursum, et viam sonantis tonitrui, <span class="Versetto" id="JB38_26">26&#160;</span>ut plueret super terram absque homine in deserto, ubi nullus mortalium commoratur; <span class="Versetto" id="JB38_27">27&#160;</span>ut impleret inviam et desolatam, et produceret herbas virentes? <span class="Versetto" id="JB38_28">28&#160;</span>Quis est pluviæ pater? vel quis genuit stillas roris? <span class="Versetto" id="JB38_29">29&#160;</span>De cujus utero egressa est glacies? et gelu de cælo quis genuit? <span class="Versetto" id="JB38_30">30&#160;</span>In similitudinem lapidis aquæ durantur, et superficies abyssi constringitur. <span class="Versetto" id="JB38_31">31&#160;</span>Numquid conjungere valebis micantes stellas Pleiadas, aut gyrum Arcturi poteris dissipare? <span class="Versetto" id="JB38_32">32&#160;</span>Numquid producis luciferum in tempore suo, et vesperum super filios terræ consurgere facis? <span class="Versetto" id="JB38_33">33&#160;</span>Numquid nosti ordinem cæli, et pones rationem ejus in terra? <span class="Versetto" id="JB38_34">34&#160;</span>Numquid elevabis in nebula vocem tuam, et impetus aquarum operiet te? <span class="Versetto" id="JB38_35">35&#160;</span>Numquid mittes fulgura, et ibunt, et revertentia dicent tibi: Adsumus? <span class="Versetto" id="JB38_36">36&#160;</span>Quis posuit in visceribus hominis sapientiam? vel quis dedit gallo intelligentiam? <span class="Versetto" id="JB38_37">37&#160;</span>Quis enarrabit cælorum rationem? et concentum cæli quis dormire faciet? <span class="Versetto" id="JB38_38">38&#160;</span>Quando fundebatur pulvis in terra, et glebæ compingebantur? <span class="Versetto" id="JB38_39">39&#160;</span>Numquid capies leænæ prædam, et animam catulorum ejus implebis, <span class="Versetto" id="JB38_40">40&#160;</span>quando cubant in antris, et in specubus insidiantur? <span class="Versetto" id="JB38_41">41&#160;</span>Quis præparat corvo escam suam, quando pulli ejus clamant ad Deum, vagantes, eo quod non habeant cibos?]</p>

  <p class='pT4' id='JB39_0'>39</p>

  <p class='Normale'><span class="Versetto" id="JB39_1">1&#160;</span>[Numquid nosti tempus partus ibicum in petris, vel parturientes cervas observasti? <span class="Versetto" id="JB39_2">2&#160;</span>Dinumerasti menses conceptus earum, et scisti tempus partus earum? <span class="Versetto" id="JB39_3">3&#160;</span>Incurvantur ad fœtum, et pariunt, et rugitus emittunt. <span class="Versetto" id="JB39_4">4&#160;</span>Separantur filii earum, et pergunt ad pastum: egrediuntur, et non revertuntur ad eas. <span class="Versetto" id="JB39_5">5&#160;</span>Quis dimisit onagrum liberum, et vincula ejus quis solvit? <span class="Versetto" id="JB39_6">6&#160;</span>cui dedi in solitudine domum, et tabernacula ejus in terra salsuginis. <span class="Versetto" id="JB39_7">7&#160;</span>Contemnit multitudinem civitatis: clamorem exactoris non audit. <span class="Versetto" id="JB39_8">8&#160;</span>Circumspicit montes pascuæ suæ, et virentia quæque perquirit. <span class="Versetto" id="JB39_9">9&#160;</span>Numquid volet rhinoceros servire tibi, aut morabitur ad præsepe tuum? <span class="Versetto" id="JB39_10">10&#160;</span>Numquid alligabis rhinocerota ad arandum loro tuo, aut confringet glebas vallium post te? <span class="Versetto" id="JB39_11">11&#160;</span>Numquid fiduciam habebis in magna fortitudine ejus, et derelinques ei labores tuos? <span class="Versetto" id="JB39_12">12&#160;</span>Numquid credes illi quod sementem reddat tibi, et aream tuam congreget? <span class="Versetto" id="JB39_13">13&#160;</span>Penna struthionis similis est pennis herodii et accipitris. <span class="Versetto" id="JB39_14">14&#160;</span>Quando derelinquit ova sua in terra, tu forsitan in pulvere calefacies ea? <span class="Versetto" id="JB39_15">15&#160;</span>Obliviscitur quod pes conculcet ea, aut bestia agri conterat. <span class="Versetto" id="JB39_16">16&#160;</span>Duratur ad filios suos, quasi non sint sui: frustra laboravit, nullo timore cogente. <span class="Versetto" id="JB39_17">17&#160;</span>Privavit enim eam Deus sapientia, nec dedit illi intelligentiam. <span class="Versetto" id="JB39_18">18&#160;</span>Cum tempus fuerit, in altum alas erigit: deridet equum et ascensorem ejus. <span class="Versetto" id="JB39_19">19&#160;</span>Numquid præbebis equo fortitudinem, aut circumdabis collo ejus hinnitum? <span class="Versetto" id="JB39_20">20&#160;</span>Numquid suscitabis eum quasi locustas? gloria narium ejus terror. <span class="Versetto" id="JB39_21">21&#160;</span>Terram ungula fodit; exultat audacter: in occursum pergit armatis. <span class="Versetto" id="JB39_22">22&#160;</span>Contemnit pavorem, nec cedit gladio. <span class="Versetto" id="JB39_23">23&#160;</span>Super ipsum sonabit pharetra; vibrabit hasta et clypeus: <span class="Versetto" id="JB39_24">24&#160;</span>fervens et fremens sorbet terram, nec reputat tubæ sonare clangorem. <span class="Versetto" id="JB39_25">25&#160;</span>Ubi audierit buccinam, dicit: Vah ! procul odoratur bellum: exhortationem ducum, et ululatum exercitus. <span class="Versetto" id="JB39_26">26&#160;</span>Numquid per sapientiam tuam plumescit accipiter, expandens alas suas ad austrum? <span class="Versetto" id="JB39_27">27&#160;</span>Numquid ad præceptum tuum elevabitur aquila, et in arduis ponet nidum suum? <span class="Versetto" id="JB39_28">28&#160;</span>In petris manet, et in præruptis silicibus commoratur, atque inaccessis rupibus. <span class="Versetto" id="JB39_29">29&#160;</span>Inde contemplatur escam, et de longe oculi ejus prospiciunt. <span class="Versetto" id="JB39_30">30&#160;</span>Pulli ejus lambent sanguinem: et ubicumque cadaver fuerit, statim adest.] <span class="Versetto" id="JB39_31">31&#160;</span>Et adjecit Dominus, et locutus est ad Job: <span class="Versetto" id="JB39_32">32&#160;</span>[Numquid qui contendit cum Deo, tam facile conquiescit? utique qui arguit Deum, debet respondere ei.] <span class="Versetto" id="JB39_33">33&#160;</span>Respondens autem Job Domino, dixit: <span class="Versetto" id="JB39_34">34&#160;</span>[Qui leviter locutus sum, respondere quid possum? manum meam ponam super os meum. <span class="Versetto" id="JB39_35">35&#160;</span>Unum locutus sum, quod utinam non dixissem: et alterum, quibus ultra non addam.]</p>

  <p class='pT4' id='JB40_0'>40</p>

  <p class='Normale'><span class="Versetto" id="JB40_1">1&#160;</span>Respondens autem Dominus Job de turbine, dixit: <span class="Versetto" id="JB40_2">2&#160;</span>[Accinge sicut vir lumbos tuos: interrogabo te, et indica mihi. <span class="Versetto" id="JB40_3">3&#160;</span>Numquid irritum facies judicium meum, et condemnabis me, ut tu justificeris? <span class="Versetto" id="JB40_4">4&#160;</span>Et si habes brachium sicut Deus? et si voce simili tonas? <span class="Versetto" id="JB40_5">5&#160;</span>Circumda tibi decorem, et in sublime erigere, et esto gloriosus, et speciosis induere vestibus. <span class="Versetto" id="JB40_6">6&#160;</span>Disperge superbos in furore tuo, et respiciens omnem arrogantem humilia. <span class="Versetto" id="JB40_7">7&#160;</span>Respice cunctos superbos, et confunde eos, et contere impios in loco suo. <span class="Versetto" id="JB40_8">8&#160;</span>Absconde eos in pulvere simul, et facies eorum demerge in foveam. <span class="Versetto" id="JB40_9">9&#160;</span>Et ego confitebor quod salvare te possit dextera tua. <span class="Versetto" id="JB40_10">10&#160;</span>Ecce behemoth quem feci tecum, fœnum quasi bos comedet. <span class="Versetto" id="JB40_11">11&#160;</span>Fortitudo ejus in lumbis ejus, et virtus illius in umbilico ventris ejus. <span class="Versetto" id="JB40_12">12&#160;</span>Stringit caudam suam quasi cedrum; nervi testiculorum ejus perplexi sunt. <span class="Versetto" id="JB40_13">13&#160;</span>Ossa ejus velut fistulæ æris; cartilago illius quasi laminæ ferreæ. <span class="Versetto" id="JB40_14">14&#160;</span>Ipse est principium viarum Dei: qui fecit eum applicabit gladium ejus. <span class="Versetto" id="JB40_15">15&#160;</span>Huic montes herbas ferunt: omnes bestiæ agri ludent ibi. <span class="Versetto" id="JB40_16">16&#160;</span>Sub umbra dormit in secreto calami, et in locis humentibus. <span class="Versetto" id="JB40_17">17&#160;</span>Protegunt umbræ umbram ejus: circumdabunt eum salices torrentis. <span class="Versetto" id="JB40_18">18&#160;</span>Ecce absorbebit fluvium, et non mirabitur, et habet fiduciam quod influat Jordanis in os ejus. <span class="Versetto" id="JB40_19">19&#160;</span>In oculis ejus quasi hamo capiet eum, et in sudibus perforabit nares ejus. <span class="Versetto" id="JB40_20">20&#160;</span>An extrahere poteris Leviathan hamo, et fune ligabis linguam ejus? <span class="Versetto" id="JB40_21">21&#160;</span>Numquid pones circulum in naribus ejus, aut armilla perforabis maxillam ejus? <span class="Versetto" id="JB40_22">22&#160;</span>Numquid multiplicabit ad te preces, aut loquetur tibi mollia? <span class="Versetto" id="JB40_23">23&#160;</span>Numquid feriet tecum pactum, et accipies eum servum sempiternum? <span class="Versetto" id="JB40_24">24&#160;</span>Numquid illudes ei quasi avi, aut ligabis eum ancillis tuis? <span class="Versetto" id="JB40_25">25&#160;</span>Concident eum amici? divident illum negotiatores? <span class="Versetto" id="JB40_26">26&#160;</span>Numquid implebis sagenas pelle ejus, et gurgustium piscium capite illius? <span class="Versetto" id="JB40_27">27&#160;</span>Pone super eum manum tuam: memento belli, nec ultra addas loqui. <span class="Versetto" id="JB40_28">28&#160;</span>Ecce spes ejus frustrabitur eum, et videntibus cunctis præcipitabitur.]</p>

  <p class='pT4' id='JB41_0'>41</p>

  <p class='Normale'><span class="Versetto" id="JB41_1">1&#160;</span>[Non quasi crudelis suscitabo eum: quis enim resistere potest vultui meo? <span class="Versetto" id="JB41_2">2&#160;</span>Quis ante dedit mihi, ut reddam ei? omnia quæ sub cælo sunt, mea sunt. <span class="Versetto" id="JB41_3">3&#160;</span>Non parcam ei, et verbis potentibus, et ad deprecandum compositis. <span class="Versetto" id="JB41_4">4&#160;</span>Quis revelabit faciem indumenti ejus? et in medium oris ejus quis intrabit? <span class="Versetto" id="JB41_5">5&#160;</span>Portas vultus ejus quis aperiet? per gyrum dentium ejus formido. <span class="Versetto" id="JB41_6">6&#160;</span>Corpus illius quasi scuta fusilia, compactum squamis se prementibus. <span class="Versetto" id="JB41_7">7&#160;</span>Una uni conjungitur, et ne spiraculum quidem incedit per eas. <span class="Versetto" id="JB41_8">8&#160;</span>Una alteri adhærebit, et tenentes se nequaquam separabuntur. <span class="Versetto" id="JB41_9">9&#160;</span>Sternutatio ejus splendor ignis, et oculi ejus ut palpebræ diluculi. <span class="Versetto" id="JB41_10">10&#160;</span>De ore ejus lampades procedunt, sicut tædæ ignis accensæ. <span class="Versetto" id="JB41_11">11&#160;</span>De naribus ejus procedit fumus, sicut ollæ succensæ atque ferventis. <span class="Versetto" id="JB41_12">12&#160;</span>Halitus ejus prunas ardere facit, et flamma de ore ejus egreditur. <span class="Versetto" id="JB41_13">13&#160;</span>In collo ejus morabitur fortitudo, et faciem ejus præcedit egestas. <span class="Versetto" id="JB41_14">14&#160;</span>Membra carnium ejus cohærentia sibi: mittet contra eum fulmina, et ad locum alium non ferentur. <span class="Versetto" id="JB41_15">15&#160;</span>Cor ejus indurabitur tamquam lapis, et stringetur quasi malleatoris incus. <span class="Versetto" id="JB41_16">16&#160;</span>Cum sublatus fuerit, timebunt angeli, et territi purgabuntur. <span class="Versetto" id="JB41_17">17&#160;</span>Cum apprehenderit eum gladius, subsistere non poterit, neque hasta, neque thorax: <span class="Versetto" id="JB41_18">18&#160;</span>reputabit enim quasi paleas ferrum, et quasi lignum putridum æs. <span class="Versetto" id="JB41_19">19&#160;</span>Non fugabit eum vir sagittarius: in stipulam versi sunt ei lapides fundæ. <span class="Versetto" id="JB41_20">20&#160;</span>Quasi stipulam æstimabit malleum, et deridebit vibrantem hastam. <span class="Versetto" id="JB41_21">21&#160;</span>Sub ipso erunt radii solis, et sternet sibi aurum quasi lutum. <span class="Versetto" id="JB41_22">22&#160;</span>Fervescere faciet quasi ollam profundum mare, et ponet quasi cum unguenta bulliunt. <span class="Versetto" id="JB41_23">23&#160;</span>Post eum lucebit semita: æstimabit abyssum quasi senescentem. <span class="Versetto" id="JB41_24">24&#160;</span>Non est super terram potestas quæ comparetur ei, qui factus est ut nullum timeret. <span class="Versetto" id="JB41_25">25&#160;</span>Omne sublime videt: ipse est rex super universos filios superbiæ.]</p>

  <p class='pT4' id='JB42_0'>42</p>

  <p class='Normale'><span class="Versetto" id="JB42_1">1&#160;</span>Respondens autem Job Domino, dixit: <span class="Versetto" id="JB42_2">2&#160;</span>[Scio quia omnia potes, et nulla te latet cogitatio. <span class="Versetto" id="JB42_3">3&#160;</span>Quis est iste qui celat consilium absque scientia? ideo insipienter locutus sum, et quæ ultra modum excederent scientiam meam. <span class="Versetto" id="JB42_4">4&#160;</span>Audi, et ego loquar: interrogabo te, et responde mihi. <span class="Versetto" id="JB42_5">5&#160;</span>Auditu auris audivi te: nunc autem oculus meus videt te. <span class="Versetto" id="JB42_6">6&#160;</span>Idcirco ipse me reprehendo, et ago pœnitentiam in favilla et cinere.] <span class="Versetto" id="JB42_7">7&#160;</span>Postquam autem locutus est Dominus verba hæc ad Job, dixit ad Eliphaz Themanitem: Iratus est furor meus in te, et in duos amicos tuos, quoniam non estis locuti coram me rectum, sicut servus meus Job. <span class="Versetto" id="JB42_8">8&#160;</span>Sumite ergo vobis septem tauros et septem arietes, et ite ad servum meum Job, et offerte holocaustum pro vobis: Job autem servus meus orabit pro vobis. Faciem ejus suscipiam, ut non vobis imputetur stultitia: neque enim locuti estis ad me recta, sicut servus meus Job. <span class="Versetto" id="JB42_9">9&#160;</span>Abierunt ergo Eliphaz Themanites, et Baldad Suhites, et Sophar Naamathites, et fecerunt sicut locutus fuerat Dominus ad eos: et suscepit Dominus faciem Job. <span class="Versetto" id="JB42_10">10&#160;</span>Dominus quoque conversus est ad pœnitentiam Job, cum oraret ille pro amicis suis: et addidit Dominus omnia quæcumque fuerant Job, duplicia. <span class="Versetto" id="JB42_11">11&#160;</span>Venerunt autem ad eum omnes fratres sui, et universæ sorores suæ, et cuncti qui noverant eum prius, et comederunt cum eo panem in domo ejus: et moverunt super eum caput, et consolati sunt eum super omni malo quod intulerat Dominus super eum: et dederunt ei unusquisque ovem unam, et inaurem auream unam. <span class="Versetto" id="JB42_12">12&#160;</span>Dominus autem benedixit novissimis Job magis quam principio ejus: et facta sunt ei quatuordecim millia ovium, et sex millia camelorum, et mille juga boum, et mille asinæ. <span class="Versetto" id="JB42_13">13&#160;</span>Et fuerunt ei septem filii, et tres filiæ. <span class="Versetto" id="JB42_14">14&#160;</span>Et vocavit nomen unius Diem, et nomen secundæ Cassiam, et nomen tertiæ Cornustibii. <span class="Versetto" id="JB42_15">15&#160;</span>Non sunt autem inventæ mulieres speciosæ sicut filiæ Job in universa terra: deditque eis pater suus hæreditatem inter fratres earum. <span class="Versetto" id="JB42_16">16&#160;</span>Vixit autem Job post hæc centum quadraginta annis, et vidit filios suos, et filios filiorum suorum usque ad quartam generationem: et mortuus est senex, et plenus dierum.</p>

  <p class="footnote"></p>

  <hr/>

  <aside id="FN1">
    <p class="f"><a class="notebackref" href="#JB1_1"><span class="notemark">*</span> 1:1</a> <span class="fk">Argumentum</span><span class="ft"> In terra quidem habitasse Job Husitidi, in finibus Idumææ et Arabiæ fertur: et erat ei ante nomen Jobab. Et accepit uxorem Arabissam, et genuit filium, quem vocavit Ennon. Erat autem ipse filius quidem Zaræ, de Esau filiis filius: de matre vero Bosra, ita ut sit quintus ab Abraham. Et hi sunt reges qui regnaverunt in Edom, in qua et ipse regnavit. Sed primus in ea regnavit Bela, filius Beor: et nomen ejusdem civitatis Denaba. Post Bela autem, Jobab, qui vocatur Job. Post Job autem Husan, qui erat dux ex Themanorum regione. Et post illum regnavit Adad, filius Badadi, qui excidit Madian in campo Moab, et nomen civitatis ejus Avith. </span><span class="fk">Prothemata</span><span class="ft"> Incipit Ex Greg. in Job, passim. Quædam historice hic dicuntur, et allegorice, et moraliter. Quædam nequeunt ad litteram accipi; quia erronea essent vel impossibilia, vel a se invicem discordantia, ut illud scilicet: </span><span class="fk">Sub quo curvantur qui portant orbem</span><span class="ft"> Job 9., </span><span class="ft"> quasi gigantes mundum vehant; et illud scilicet: </span><span class="fk">Elegit suspendium anima mea Ibid. 7., </span><span class="ft"> quasi tam patiens velit suspendio vitam finire: et illud scilicet: </span><span class="fk">Per eat dies in qua natus sum Ibid, 3., </span><span class="ft"> etc. Aliquando qui sensum litteræ negligit, veritatis lumen sibi abscondit, dum intrinsecus aliud quærendo, quod foris est perdit; ut dum de misericordiæ operibus dicit: </span><span class="fk">Si negavi quod volebant, pauperibus Job. 31., </span><span class="ft"> allegoriam quærat. Divinus enim sermo, sicut in mysteriis prudenter exercet, ita superficie simplices refovet: quia est ut fluvius planus et altus, in quo agnus ambulet, elephas natet. Erranti homini data est lex. Inobediens legi confunditur exemplo, maxime hominis sine lege, qui legaliter vixit. Unde Isa. 23.: </span><span class="fk">Erubesce, Sidon, </span><span class="ft"> id est, stabilitas in lege positorum, </span><span class="fk">ait mare: </span><span class="ft"> Gentilitas, quæ, dum legem custodit, auditores legis redarguit. Dicitur Moyses hæc de Job, quasi de antecedente scripsisse: quia in Genesi legitur Jobab de Esau descendisse, et Balach filio Beor in regno successisse. Sed mos est sacri eloquii in prioribus partibus breviter longe post secutura perstringere, dum ad alia properat. Non igitur fuit Job ante legem, sed tempore Judicum, quia ipse verius creditur gesta victoriæ suæ scripsisse. Nec nocet quod ait, dixit, vel fecit hæc Job: quia mos est sanctis de se quasi de aliis loqui: Spiritus enim est qui loquitur in ipsis sicut de aliis. Unde angelus Moysi, modo angelus dicitur, qui exterius servit, modo Dominus qui interius præsidet; unde et David: </span><span class="fk">Attendite, popule meus, legem meam Psal. 77.. </span><span class="ft"> Non enim populus vel lex erat David, sed ejus qui in eo loquitur. Et a Gentili, sicut a Judæo voluit prophetari, qui pro utroque populo venerat. Infructuosa loquacitas quasi verborum folia a divinis resecatur, dum in templo Dei nemus plantari prohibetur. Indignum est ut verba cœlestis oraculi restringantur sub regulis Donati. Virtus Job et in quiete magna fuit sibi nota et Deo: sed flagellis commota, ut aromata nobis redolet. Unde et fideles grano sinapis comparantur, quod non contritum lene est, sed si conteritur inardescit, et quod latebat in eo prodit; unde in Psalmo: </span><span class="fk">In die mandavit Dominus misericordiam suam, et nocte declaravit eam Psal. 41.. </span><span class="ft"> Donum misericordiæ, quod in diei quiete percipitur, nocte adversitatis manifestari dicitur. Flagellatur etiam, ut inter mala gratias agere sciret quod unum ei profecto deerat. Quod ergo hostis ad malum petiit, Deus ad bonum permisit. Nec putet quis aliqua verba Job reprehendenda, quem adeo commendat Deus, in quo quasi medio diabolus contra Deum certat. Quod vero bona sua narrat, non est arrogantia: sed per ea se, ne desperet, confirmat, cum per tot mala et amicorum opprobria cogeretur desperare de vita sua. Omni genere tentationis feritur Job: damnis rerum, quibus potens in sæculo moveri putabatur; sed hæc despicit: orbitate prolis; sed hanc æquanimiter dolet: percussione carnis, quam patienter tolerat; et hæc fuerunt quasi exterior impetus belli, et quasi hostes a facie pugnantes. Intus vero per uxorem quasi per civem mens sustinet venena consilii, sed et hanc sapienter docet. Amici ad consolationem veniunt, sed ad increpationem prosiliunt: inter quos et ultimus junior, quod indignus sit, acrius increpat, quia aliquando plus conturbant verba quam vulnera. Ecce quasi hostes ex latere. Per vulnera probatur patientia: per verba exercetur sapientia, illa robore, hæc ratione superavit. Amici Job magis ignorantia deliquerunt quam malitia. Non enim tantus vir amicos iniquos habuit: sed, dum causam percussionum discernere nequeunt, in culpam labuntur. Percussionum enim alia est, qua percutitur iniquus ut puniatur; alia ut corrigatur; alia ne futura committat; alia ut cum consequitur salus, salvator amplius ametur. Bonus si percutitur, merita cumulantur: quod nescientes distinguere, percussum pro culpa credunt. Unde et citius ad veniam redeunt, quos Deus hic humiliat, ut non nisi per eum quem despexerant, ad gratiam reciperet. Sicut omnes justi, ita Job, non modo verbis, sed rebus, Christum præsignavit: ut per passionem passurum ostendat Christum: id est, caput cum corpore, quod est Ecclesia. Uxor ejus, carnales significat, qui intra Ecclesiam quo per fidem propius sunt, durius vita premunt. Amici Job, hæreticos, qui specie consulendi decipere volunt, et dum quasi pro Domino loquuntur, veritati adversantur. Job </span><span class="fk">dolens</span><span class="ft"> dicitur, quo passio Christi vel labor Ecclesiæ exprimitur. Eliphaz, </span><span class="fk">Domini contemptus, </span><span class="ft"> id est hæretici, qui, dum falsa de Deo sentiunt, eum superbiendo contemnunt. Baldath, </span><span class="fk">vetustas sola, </span><span class="ft"> quia non intentione bona, sed appetitu gloriæ loquuntur, id est, non zelo novi hominis, sed pravitate vitæ veteris. Sophar, </span><span class="fk">dissipatio speculæ, </span><span class="ft"> vel </span><span class="fk">dissipans speculatorem, </span><span class="ft"> quia hæretici mentes superna contemplantes verbis percutere appetunt. Contemnendo ergo Deum, in vetustate se retinent, in qua manentes, malis sermonibus speculantibus nocent. Sed quia et ipsi aliquando ad Ecclesiam redeunt, hoc amicorum reconciliatio ostendit, pro quibus Job orat, quia hæreticorum sacrificia Deo non sunt accepta, nisi manibus Ecclesiæ oblata. Septem pro eis sacrificia offeruntur, quia dum septiformem Spiritum accipiunt, quasi septem oblationibus expiantur. Tauri et arietes pro eis oblati sunt: in tauro cervix superbiæ significatur: in ariete ducatus gregis: quia per superbiam ab Ecclesia resilientes, post se infirmos greges trahebant; quod in eis occiditur, dum ad Job, id est, Ecclesiam redeunt. Per Elihu qui recto sensu loquitur, sed ad elationis verba derivatur arrogans, sed tamen fidelis exprimitur, qui et arguitur: nec tamen sacrificio reducitur, quia per veritatem fidei victus est, sed per tumorem superbiæ displicet. Unde Elihu, </span><span class="fk">Deus meus iste, </span><span class="ft"> vel </span><span class="fk">Deus noster</span><span class="ft"> interpretatur: etsi enim superbus, tamen veraciter credendo, aperte confitetur, et Deum per divinitatem, et Dominum per incarnationem perhibet. Post omnia mala, ob duplicia recepit, quia Ecclesia et hic pro laboribus suis duplicia accipit, dum susceptis gentibus, in fine et Judæos convertit, et in futuro duplici stola dotabitur, id est, beatitudine animæ et corporis. Unde Propheta: </span><span class="fk">In terra sua possidebunt duplicia Isa. 61.. </span><span class="ft"> Afflicto Job dicitur: sed quanto tempore fuerit, tacetur; quia Ecclesia affligenda scitur, sed quandiu ignoratur; unde: </span><span class="fk">Non est vestrum nosse tempora vel momenta quæ Pater in sua posuit potestate Act. 1.. </span><span class="fk">Vir erat in terra Hus. </span><span class="ft"> GREG. in Job, tom. 1. Per Job Christus, id est, caput et corpus designatur: ergo post historiam viso in capite quid credamus, videamus ex corpore quid videndo teneamus. GREG. Ibid. Job in terra Hus, etc., usque ad post et astuta collecta sunt. ID., ibid. Prius persona apta describitur quam pugna ejus dicatur, ut talis posse vincere videatur. </span><span class="fk">Simplex. </span><span class="ft"> Necesse est ut simplicitatem columbæ astutia serpentis instruat, et astutiam simplicitas temperet; unde: Spiritus in columba et igne apparuit: quia pleni illo sic mansuetudini simplicitatis deserviunt, ut contra mala zelo rectitudinis accendantur. </span><span class="fk">Timens Deum. </span><span class="ft"> Salomon: </span><span class="fk">Qui timet Deum nihil negligit Eccle. 7.. </span><span class="ft"> Ibid. Item Salomon: </span><span class="fk">Qui in uno offendit, multa bona perdet Eccle. 9.. </span><span class="ft"> Legalia dicuntur animalia, id est, secundum legem munda, quæ et ruminant et ungulam findunt: quorum alterum habent cameli, alterum vero deest eis, et sic legi congruunt et dissident.</span></p>
  </aside>

  <aside id="FN2">
    <p class="f"><a class="notebackref" href="#JB1_3"><span class="notemark">†</span> 1:3</a> <span class="ft"> Ibid. </span><span class="fk">Ac familia multa. </span><span class="ft"> Innumera turba cogitationum, quæ quasi ancillæ, domina, id est ratione, absente, opus deserunt, perstrepunt; sed ea redeunte, cum silentio operantur: his si bene dominamur, nec earum multitudine animus superatur. Ibid. </span><span class="fk">Inter omnes, </span><span class="ft"> id est, inter angelos orienti luci inhærentes, magni sumus, eorum socii. Orientales sunt omnes qui per fidem sunt in Christo, de quo Propheta: </span><span class="fk">Oriens nomen ejus Zach. 6.: </span><span class="ft"> quos omnes superat Homo Deus.</span></p>
  </aside>

  <aside id="FN3">
    <p class="f"><a class="notebackref" href="#JB1_4"><span class="notemark">‡</span> 1:4</a> <span class="fk">Et faciebant convivium, </span><span class="ft"> etc. Ibid. Filii convivia faciunt, etc., usque ad quia ad omnia trepidans a bonis operibus torpet. </span><span class="fk">Per domos, unusquisque, </span><span class="ft"> etc. Per domos, ut Petrus per Romam, Philippus in Samaria, in suo die, id est, pro modo intelligentiæ, quia aliam institutionem fecit Paulus apud Græcos, aliam Petrus apud Romanos: licet non dissentirent in fide. </span><span class="fk">Tres sorores, </span><span class="ft"> id est, fidem, spem, charitatem: in omne quod agunt virtutes vocant, ut de eo gaudeant; quasi ex cibo vires capiunt, dum bonis operibus fidentiores fiunt; quasi ex potu post cibum debriantur, dum contemplationis rore infundi appetunt. Sed ex ipsis bonis et mala oriuntur, ut elatio; vel cum pro his lætitia fit menti, adest etiam quædam securitas, inde torpor. Ergo subdit: </span><span class="fk">Cumque in orbem transissent dies. </span><span class="ft"> Peracto convivio filios sanctificare, est post virtutum sensum intentionem cordis dirigere: et omne quod agitur districta retractatione mundare, ne decipiatur qualitate mali, ut putentur bona quæ mala sunt; vel quantitate boni, ut sufficiens credatur, cum perfectum non fit: sed hoc melius orando quam discutiendo invenit. Mens enim per compunctionem elevata omnia sub se certius dijudicat.</span></p>
  </aside>

  <aside id="FN4">
    <p class="f"><a class="notebackref" href="#JB1_5"><span class="notemark">§</span> 1:5</a> <span class="fk">Cumque in orbem, </span><span class="ft"> etc. In orbem dies convivii transeunt, cum prædicatione mysteria peraguntur; peractis omnibus Job pro filiis offert, quia pro apostolis de prædicatione redeuntibus Christus Patrem oravit, mittendoque Spiritum sanctum sanctificavit, emundans quidquid culpæ inesse potuit. Ibid. Diluculo consurgit qui compunctionis, etc., usque ad quæ expleta indigent expiationis. Ibid. Holocaustum totum incensum dicitur, etc., usque ad ante oculos Dei usque ad terminum vitæ tegat.</span></p>
  </aside>

  <aside id="FN5">
    <p class="f"><a class="notebackref" href="#JB1_6"><span class="notemark">**</span> 1:6</a> <span class="fk">Quadam autem die. </span><span class="ft"> GREG., lib. 2, Moral., cap. 2. In exordio qualitas et terminus rei exprimitur; ut modo, tentatio Job a die cœpta dicitur, quia ad victoriam dicitur, sicut et in aliis. Nunc qualitate temporis res signatur, ut quod angeli in meridie apparent Abrahæ, Judas nocte exit. Nunc loco: ut quod Isræl infirmus legem non in monte, sed in imo, audit. Nunc qualitate æris, ut quod dicitur: Hyems erat, cum prædicatur non credituris; et frigus erat, imminente negatione Petri. Nunc positione corporis, ut quod Stephanus vidit Jesum stantem. Ibid. Non dicitur aliquid factum coram Domino, etc., usque ad quo rex Achab exigentibus meritis decipiatur. </span><span class="fk">Affuit inter eos. </span><span class="ft"> Ibid. In die Dominus Satan vidit, etc., usque ad sicut cæcus non videt lumen quo illustratur. </span><span class="fk">Inter eos etiam Satan. </span><span class="ft"> Quia bonis Dei cogitationibus quæ ex Deo sunt, se interserit ut perturbet, sed eum latentem nobis Deus detegit. Unde dicitur: </span><span class="fk">Unde venis? </span><span class="ft"> quod dicere, est ejus insidias aperire nobis. </span><span class="fk">Circumivi terram. </span><span class="ft"> Carnalia corda scrutatur, ut mala inserat; nec transvolat, sed perambulat, quia non cito deserit quem tentat, sed moratur, ut vestigia pravitatis imprimat: contra eum Job laudatur: </span><span class="fk">Nunquid considerasti servum meum, </span><span class="ft"> quem Deus bonum facit, et roborat, quasi in auribus Satanæ laudat: unde ipse gravius contra sævit, dicens: </span><span class="fk">Nunquid frustra? </span><span class="ft"> quasi, cur laudas quem protegis? Me despecto laudandus esset, si contra me suis viribus staret; unde malitiose expetit: sed extende paululum; dum bona abundant, mens aliquantulum erigitur, quasi bona a se: quæ bona diabolus appetit male: sed Deus tentari bene sinit, ut dum in bonis illis homo concutitur, imbecillitate cognita in Deo solidetur. Unde subdit: </span><span class="fk">Ecce universa substantia quam habet in manu tua est. </span></p>
  </aside>

  <aside id="FN6">
    <p class="f"><a class="notebackref" href="#JB1_7"><span class="notemark">††</span> 1:7</a> <span class="fk">Cui dixit Dominus, </span><span class="ft"> etc. Ibid. Non Dominus, etc., usque ad quod est ad afflictionem bonorum malitiæ suæ æstibus anhelare. </span><span class="fk">Unde venis? </span><span class="ft"> GREC. Non quærit a bonis, quia non quærimus nisi quod nescimus, et Dei nescire est reprobare, ut et bonus vir nescire mentiri dicitur, non quod nesciat, sed quod contemnat. Dicere ergo </span><span class="fk">unde venis? </span><span class="ft"> vias ejus est quasi incognitas reprobare. </span><span class="fk">Circumivi terram. </span><span class="ft"> Per gyrum circumitus, laboris anxietas significatur. Laborans terram circumivit, qui in cœlo quietus non stetit: et non transvolat, sed perambulat, quia a spiritualis potentiæ volatu corruit, pressus nimis gravedine suæ malitiæ. De membris quoque ejus dicitur: In circumitu impii ambulant Psal. 11., id est, in exteriorum labore fatigantur. Diabolus non contra Job, sed in Job medio, contra Deum certat. Unde non prius Job a Deo petiit, sed illum Deus in conspectu ejus laudavit.</span></p>
  </aside>

  <aside id="FN7">
    <p class="f"><a class="notebackref" href="#JB1_9"><span class="notemark">‡‡</span> 1:9</a> <span class="fk">Nunquid frustra Job timet Deum? etc. </span><span class="ft"> Ibid. Diabolus venisse redemptorem senserat, sed, propter humilia quæ passus est, quidquid de deitate suspicatus est, ei in dubium evenit pro sua superbia, et non Deum natum, sed Dei gratia custoditum credidit. </span><span class="fk">Nonne vallasti? </span><span class="ft"> Domum vallatam dicit, quia tentando conscientiam ejus penetrare non potuit substantiam, quia electos ejus invadere non præsumpsit. </span><span class="fk">Possessio illius crevit. </span><span class="ft"> Ibid. Quasi: quia tot bona in terra recepit, pro his se innocenter gerit: sed innocens non esset si inter adversa staret: quia nequit in die, in nocte adversorum, vult reprobare. Non ergo vires Job, sed quemque verius adversis probare sciens, tentandum expetit. </span><span class="fk">Sed extende, </span><span class="ft"> nec vires feriendi sibi tribuit; voluntas ejus semper iniqua, quæ ab ipso est: potestas justa, quæ a Deo; unde: Spiritus Domini malus in Saul, et Domini est per licentiam, et malus per voluntatem. </span><span class="fk">Manum. </span><span class="ft"> Ibid. Queritur quod numerus fidelium prædicantibus apostolis augetur: hoc Satan dicere, est talia invidendo cogitare, et de his tabescendo dolere.</span></p>
  </aside>

  <aside id="FN8">
    <p class="f"><a class="notebackref" href="#JB1_11"><span class="notemark">§§</span> 1:11</a> <span class="fk">Tange. </span><span class="ft"> Ibid. Quia exteriora sunt quæ petit conteri, nec multum putat nisi animam lædat. </span><span class="fk">In faciem. </span><span class="ft"> Facies Domini respectus est gratiæ. Dicit ergo: si data quæ amat subtrahis, respectum, scilicet gratiæ tuæ, favorem tuum non requirit, sed maledicendo contemnit.</span></p>
  </aside>

  <aside id="FN9">
    <p class="f"><a class="notebackref" href="#JB1_12"><span class="notemark">***</span> 1:12</a> <span class="fk">Dixit ergo Dominus. </span><span class="ft"> Ibid. Non petitione diaboli provocatus Deus vincitur, sed hosti concedit ad dolorem et deceptionem suam quod famulo prosit. </span><span class="fk">Ecce omnia quæ habet, </span><span class="ft"> etc. Pia dispensatione relaxat et refrænat: substantiam prodit, corpus protegit, etsi postea corpus traditurus, non tamen simul omnia, ne coacervata perimant, quæ divisa possunt tolerari. Vel sortem Job Dominus novit, et tamen bella divisit, ut mirabilius victor esset: cum hostis victus se iterum ad nova bella repararet. </span><span class="fk">Ecce universa... tantum in eum, etc., </span><span class="ft"> id est, bona ejus exterius tentanda tribuo, sed intus mihi illum servo. </span><span class="fk">Sed extende. </span><span class="ft"> Ibid. Per passiones peccare posse Christum putavit. </span><span class="fk">Ecce universa quæ habet in manu tua sunt. </span><span class="ft"> Manus Satanæ non potestas, sed tentatio: prius Judæa, quæ possessio ejus fuerat, infidelitate sublata est, et ei adversata: post et caro ejus crucifixa. </span><span class="fk">Egressus. </span><span class="ft"> Id est, ad desiderii sui vota pervenit. Vel egreditur, dum quod bona intentione sibi permittitur, prava intentione ab eo perpetratur. </span><span class="fk">Egressus Satan. </span><span class="ft"> Quo exiit, ab eo qui ubique est? sed quamdiu pressus potentia Dei, Satan quod appetiit, exercere non potuit, quasi ante faciem stetit; exit cum laxatus est ad effectum sui desiderii. </span><span class="fk">Egressusque a facie. </span><span class="ft"> Quia, dum usque ad cor prævalere nequit, exclusus ab intimis exterius vagatur: et si mentem turbat, foris est: quia non interimit, sed erudit. Ibid. Tempora tentationibus congruunt. Tempus tentandi aptum elegit, cum filios ejus in convivio invenit: prænuntiatio tribulationis est lætitia satietatis.</span></p>
  </aside>

  <aside id="FN10">
    <p class="f"><a class="notebackref" href="#JB1_13"><span class="notemark">†††</span> 1:13</a> <span class="ft"> Cum autem quadam die filii et </span><span class="fk">filiæ, etc. </span><span class="ft"> Apostoli et omnes fideles. Major filius Judaicus populus lege generatus; minor, Gentilis in fine vocatus. In domo ergo primogeniti, apostoli convivantur: quia adhuc Scripturæ sacræ deliciis in collectione solius Judaici populi vescebantur, quibus tunc dictum est: </span><span class="fk">In viam gentium ne abieritis Matth. 10.. </span><span class="fk">Comederent et biberent, etc. </span><span class="ft"> Comedere, est bonis operibus gaudere: vinum bibere, est desiderio cœlesti æstuare. </span><span class="fk">Fratris sui primogeniti, etc. </span><span class="ft"> Prior nascitur in corde sapientia, etc., usque ad ut quid præoccupata mens perdidit, afflicta recipiat.</span></p>
  </aside>

  <aside id="FN11">
    <p class="f"><a class="notebackref" href="#JB1_14"><span class="notemark">‡‡‡</span> 1:14</a> <span class="fk">Boves arabant, etc. </span><span class="ft"> Ibid. Boves arantes, id est, boni bene operantes, asinæ simpliciter viventes; hæ juxta boves, quia intelligentia eorum pascuntur. Sabæi captivantes, id est dæmones, pueros, id est incipientes, nondum virilis constantiæ, gladio, id est desperatione æternitatis. Nuntius qui evadit, propheticus sermo est: qui ait: </span><span class="fk">Captivus ductus est populus meus: quia non habuit scientiam Isa. 5.; </span><span class="ft"> quia dum fiunt mala quæ prædixit, quasi sanus ad Dominum redit: captivatis enim infirmis, vera prædixisse cognoscitur.</span></p>
  </aside>

  <aside id="FN12">
    <p class="f"><a class="notebackref" href="#JB1_15"><span class="notemark">§§§</span> 1:15</a> <span class="fk">Et pueros. </span><span class="ft"> Pueros vocat cautelam illam diligentiæ, per quam his providet, quæ et in eo percutitur.</span></p>
  </aside>

  <aside id="FN13">
    <p class="f"><a class="notebackref" href="#JB1_16"><span class="notemark">*</span> 1:16</a> <span class="fk">Ignis Dei cecidit e cœlo. </span><span class="ft"> Cœlum doctores legis, sacerdotes, de quibus ignis invidiæ cadit super oves et pueros, id est, innocentes et infirmos. Puer sanus redit, quia vera dixisse prophetiam claruit zelus apprehendit populum ineruditum. Ibid. Oves cogitationum innocentia. Ignis de cœlo, id est, ab æreis potestatibus flamma livoris irruit, et sæpe mundas cogitationes ardore libidinis accendit: qui ignis est Dei, non facientis, sed permittentis; et quia subito impulsu circumspectiones obruuntur, custodes pueri occiduntur. Sed sola discretio, id est, ratio animo damna nuntiat, et quasi Dominum ad lamenta vocat.</span></p>
  </aside>

  <aside id="FN14">
    <p class="f"><a class="notebackref" href="#JB1_17"><span class="notemark">†</span> 1:17</a> <span class="fk">Chaldæi fecerunt, </span><span class="ft"> etc. Chaldæi interpretantur </span><span class="fk">feroces, </span><span class="ft"> etc., usque ad isti pueros percusserunt gladio, id est, persuasione sinistra, etc. </span><span class="fk">Camelos, etc. </span><span class="ft"> Camelus mundum animal partim, etc., usque ad et sola discretio animo quod ploret renuntiat. </span><span class="fk">Ut nuntiarem tibi, etc. </span><span class="ft"> Nuntiantur mala, et multa, et subita, ut super vulnus vulnere irrogato impatienter ferat; et callidus hostis non tam jactura rerum quam ordine nuntiorum pertentat. Prius prava nuntiat, post majora, tandem mortem filiorum: ne jam orbato vilesceret rerum amissio, cum non essent hæredes quibus hoc servaret. Gradatim ergo deteriora audit, ut in ejus corde omne vulnus locum inveniat.</span></p>
  </aside>

  <aside id="FN15">
    <p class="f"><a class="notebackref" href="#JB1_18"><span class="notemark">‡</span> 1:18</a> <span class="fk">Filiis tuis, etc. </span><span class="ft"> GREG., Filii et filiæ ut dictum est sunt apostoli et plebes subditæ, qui in Judæa Scriptura vescebantur. </span><span class="fk">Ventus, </span><span class="ft"> id est, fortis tentatio a deserto, id est, cordibus Judæorum, vel immundis spiritibus prorumpit: et quatuor angulos in quibus stat domus, sacerdotes, scribas, seniores populi, Pharisæos, commovit. Domus, id est, Judæa in persecutione Domini cadens apostolos in desperatione obruit. Et verus est sermo de persecutore populo: </span><span class="fk">Dilectus meus in domo mea fecit scelera multa Jer. 11., </span><span class="ft"> Et de apostolis: </span><span class="fk">Proximi mei a longe steterunt Psal. 37.. </span><span class="ft"> Et: </span><span class="fk">Percutiam pastorem, et dispergentur oves Matth. 26., </span><span class="ft"> etc. </span><span class="fk">In domo fratris, </span><span class="ft"> id est, in majoris fratris convivio Satan obruit filios, quia per negligentiam majorum quærit aditum in mortem minorum; et in alios magis accipit vires, quando eos qui per custodiam aliis præsunt, servire lætitiæ conspicit. Non quidem illi ventri vacabant; sed cum inter convivia intentio mentis bona minus fervet, minus prævidet.</span></p>
  </aside>

  <aside id="FN16">
    <p class="f"><a class="notebackref" href="#JB1_19"><span class="notemark">§</span> 1:19</a> <span class="fk">Repente ventus. </span><span class="ft"> Ibid. Latenter dicitur contra eum elementa movisse ille, cujus nutu mota sunt: licet diabolo semel a Deo accepta potestate ad usum nequitiæ suæ elementa concutere, ut et damnatis in metallo, ad usum ignis et aqua servit. </span><span class="fk">A regione deserti. </span><span class="ft"> Regio deserti, etc., usque ad nominatam iram in ære monstrat, ventus irruit.</span></p>
  </aside>

  <aside id="FN17">
    <p class="f"><a class="notebackref" href="#JB1_20"><span class="notemark">**</span> 1:20</a> <span class="fk">Tunc surrexit Job, et scidit vestimenta sua. </span><span class="ft"> Ibid. Ruente domo, etc., usque ad ut totum cor in Dei amore ardens eas devotionis perfectione consumat. </span><span class="fk">Et tonso capite. </span><span class="ft"> Magna constantia putatur, etc., usque ad et se divinæ potentiæ consentire ostenderet. </span><span class="fk">Corruens in terram. </span><span class="ft"> GREG. Cadens adoravit, quia ille veram orationem exhibet, qui quod pulvis sit humiliter videt. Unde et dicit: </span><span class="fk">Nudus egressus sum de utero matris meæ. </span><span class="ft"> Nudum in fide prima gratia genuit, nudum eadem suscipit. Cum pulsatus vitiis quasi nudus ad misericordiam refugit, et aliqua virtute aliquando detectus, ipsa humilitate melius vestitur: non sibi sed Deo tribuens quod habet, Dominus dedit bona, ea Dominus etiam tollit, quod ideo ad tempus fit, ut humilis melius habeat.</span></p>
  </aside>

  <aside id="FN18">
    <p class="f"><a class="notebackref" href="#JB1_21"><span class="notemark">††</span> 1:21</a> <span class="fk">Nudus egressus sum. </span><span class="ft"> Nudum me huc intrantem terra protulit, nudum me hinc exeuntem terra recipiet. Consolatio ex conditione rerum, quod propria non perdidit, sed accepta et relinquenda recolit: tempus quo necdum ista habuit prævidet qualis exiturus. Consolatur etiam se ex justitia Dei. </span><span class="fk">De utero matris meæ. </span><span class="ft"> Mater Christi Synagoga est, quæ in se eum opertum littera tenuit, nec nudum in deitate vidit, sed ab ea nudus ad Gentes venit. Ecce Joseph, quem purum hominem credens Synagoga, adulterino complexu eum constringere voluit: cui tegmen litteræ reliquit, et se conspicuum Gentibus præbuit. Sed nudus revertetur, cum in fine mundi reliquiis Isræl Deus innotescet. </span><span class="fk">Dominus dedit. </span><span class="ft"> Judæa dum venturum credidit, abstulit, cum ipsa venientem contempsit. </span><span class="fk">Sicut Domino placuit. </span><span class="ft"> Cum turbamur, ad judicium Dei recurrere debemus, et majores laudes reddere, quia pulsari verius nos novimus.</span></p>
  </aside>

  <aside id="FN19">
    <p class="f"><a class="notebackref" href="#JB1_22"><span class="notemark">‡‡</span> 1:22</a> <span class="fk">In omnibus his non peccavit Job. </span><span class="ft"> Ibid. Dolens animus debet se custodire, etc., usque ad corde non tumuit, ore non murmuravit, lingua contumax non fuit.</span></p>
  </aside>

  <aside id="FN20">
    <p class="f"><a class="notebackref" href="#JB2_1"><span class="notemark">*</span> 2:1</a> <span class="fk">Factum est autem, etc. </span><span class="fk">Unde venis? </span><span class="ft"> GREG. in Job l. 3. Hoc non ut prius, etc., usque ad qui minuere voluisti, profectui servisti.</span></p>
  </aside>

  <aside id="FN21">
    <p class="f"><a class="notebackref" href="#JB2_3"><span class="notemark">†</span> 2:3</a> <span class="fk">Innocentiam. </span><span class="ft"> Innocentiam retinet qui etiam post lapsum scintilla rationis excitatus fideliter pœnitet. Ibid. Quomodo Pater in Christum, cum quo idem est, motus est per Satanam? quia Christus homo non pateretur, nisi Adam peccasset, cum Satan Adam movit, in Christum Deum commovit. Frustra, quia pœnam tulit sine sua culpa; sed non frustra, quia solvit quod alter rapuit.</span></p>
  </aside>

  <aside id="FN22">
    <p class="f"><a class="notebackref" href="#JB2_4"><span class="notemark">‡</span> 2:4</a> <span class="fk">Pellem pro pelle. </span><span class="ft"> Diabolus per miracula Filium Dei, sed propter humilia purum hominem putavit. Hunc ergo judicans ex aliis, qui in loco pastorum aliena damna contemnunt, quasi non motum multis subtractis, quasi quæ extra se sunt, dolore propriæ carnis tentat, quasi pro se doleat, qui non pro aliis. Hoc cum fieri petit, dicit desideriis; hæc et per membra verbis et desideriis intulit, per quæ dixit: </span><span class="fk">Mittamus lignum in panem ejus Jer. 11., </span><span class="ft">id est, configendo corpori ejus stipitem crucis adhibeamus. Ibid. Pellis pro pelle datur, quia sæpe, dum ictus contra oculum venit, manum opponimus, ut potius in ipsa quam in teneriori vulneremur: hoc consuete fieri sciens, dicit: </span><span class="fk">Pellem pro pelle, et cuncta quæ habet homo</span><span class="ft"> Quasi, ideo Job extra se tot flagella æquanimiter sustinet, quia ne ipse feriatur, pavet: et cura sui minus de suis sentit; unde ipsum ferire expetit: </span><span class="fk">Mitte manum tuam, </span><span class="ft"> quod Deus recte permittit, ut sæpe victus obmutescat.</span></p>
  </aside>

  <aside id="FN23">
    <p class="f"><a class="notebackref" href="#JB2_5"><span class="notemark">§</span> 2:5</a> <span class="fk">Alioquin mitte manum tuam. </span><span class="ft"> Sæpe diabolus, postquam mentem impugnavit, ad tempus cessat, ut securam repente irrumpat: ideo iterum Job expetit, quod Deus ei reticendo concedit. </span><span class="fk">Et tange os ejus. </span><span class="ft"> Per os et carnem intelligit vitam corporalem, per animam intelligit rationem, ut superius.</span></p>
  </aside>

  <aside id="FN24">
    <p class="f"><a class="notebackref" href="#JB2_6"><span class="notemark">**</span> 2:6</a> <span class="fk">Ecce in manu tua est. </span><span class="ft"> Potestatem per suos in carnem Christi Satan habuit, sed animam servat, non quod non tentet, sed quod non superet; vel animam, id est, charos et ei electos a jure suo amittit, cum illum occidit a planta pedis usque ad verticem: quia ab exordio mundi membris ejus dura intulit, et usque ad caput ipsorum, id est Christum, sæviendo pervenit. </span><span class="fk">Ecce in manu tua. </span><span class="ft"> Sinit nos tentari, ut videamur nobis infirmi, et tamen custodit.</span></p>
  </aside>

  <aside id="FN25">
    <p class="f"><a class="notebackref" href="#JB2_7"><span class="notemark">††</span> 2:7</a> <span class="fk">Egressus igitur Satan. </span><span class="ft"> GREG. Accepta licentia, etc., usque ad pœnitendo respicit, ne qua elatio surgat.</span></p>
  </aside>

  <aside id="FN26">
    <p class="f"><a class="notebackref" href="#JB2_8"><span class="notemark">‡‡</span> 2:8</a> <span class="fk">Qui testa saniem radebat. </span><span class="ft"> Ibid. Testa ex luto fit, etc., usque ad sed deteriores qui elatione, ut uxor Job quæ superba suadet viro.</span></p>
  </aside>

  <aside id="FN27">
    <p class="f"><a class="notebackref" href="#JB2_9"><span class="notemark">§§</span> 2:9</a> <span class="fk">Dixit autem illi uxor sua. </span><span class="ft"> Ibid. Primam diaboli tentationem ostendit, etc., usque ad sed in asperitatem dilabuntur. </span><span class="fk">Adhuc tu permanes in simplicitate tua. </span><span class="ft"> Simplicitatem arguit, quod terrena despicit et æterna cupit, quasi dicat: Quid simpliciter æterna petis et super his male gemis, excidens æterna despice et mala præsentia, vel moriens evade. Sed hæc passi sunt illi forma rectitudinis. Unde ait: </span><span class="fk">Quasi una de stultis, etc., </span><span class="ft"> ferientes extra sustinent, perversos intus docent: ibi fortes, hic misericordes: ibi adversos repeliunt, hic suos protegunt; et grande est in acie hoc utrumque facere. </span><span class="fk">Adhuc tu permanes. </span><span class="ft"> Eva verba sua repetit, quasi dicens: Desere simplicitatem, id est, obedientiam, vetitum comedendo contemne. </span><span class="fk">Benedic Domino et morere. </span><span class="ft"> Id est, transcendendo præceptum, ultra quam es conditus vive. Vide ordinem: post vulnera verba hostis intulit, quia cum vis doloris ingravescit, facilius parva persuasio aliquem capit: propter quod qui cætera abstulit, uxorem reservavit.</span></p>
  </aside>

  <aside id="FN28">
    <p class="f"><a class="notebackref" href="#JB2_10"><span class="notemark">***</span> 2:10</a> <span class="fk">Quasi una de stultis, etc. </span><span class="ft"> GREG. Quia sensus, non sexus in vitio est: non ait una de mulieribus, sed </span><span class="fk">de stultis mulieribus: </span><span class="ft"> quod pravum sapit, accidentis stultitiæ est, non conditione naturæ. </span><span class="fk">Si bona suscepimus, etc. </span><span class="ft"> Ibid. Magna consolatio est in malis bonorum reminisci, ne sit omnimoda desperatio, sicut in lætis temperat ab elatione prævisio mali. Unde dicitur: In die bonorum ne sis immemor malorum, et in die malorum ne sis immemor bonorum. </span><span class="fk">Si bona, </span><span class="ft"> id est, si ad æterna bona tendimus, cur non mala præsentia sustinemus? </span><span class="fk">In omnibus his, </span><span class="ft"> etc. Ibid. Duobus modis labiis peccamus, cum non justa dicimus, vel cum justa tacemus. Sed Job nec contra ferientem superba dixit, nec contra suadentem recta reticuit. Patientiam habuit, Deo gratias agens, insipientiam conjugis arguendo docens: et sic victus ardentius hostis instigatur, et quia uxor tacuit alios excitavit ad contumelias. </span><span class="fk">In omnibus. </span><span class="ft"> Qua sancti in omnibus, quæ extra et intus patiuntur, nec injuriis Dei excedunt, nec in contumeliis pravorum.</span></p>
  </aside>

  <aside id="FN29">
    <p class="f"><a class="notebackref" href="#JB2_11"><span class="notemark">†††</span> 2:11</a> <span class="fk">Igitur. </span><span class="ft"> Ibid. Amici hæreticos significant, etc., usque ad hypocritæ nolentes esse, sed videri docti. </span><span class="fk">Audientes. </span><span class="ft"> Non dicit audientes, ideo quod vitia hæc audiant, sed diabolus qui per ista tentat hæc intelligit. </span><span class="fk">Tres amici. </span><span class="ft"> Numerus iste moralis vel mysticus tres turmas Chaldæorum significat, id est, impugnationem quæ fit in opere, lingua, et cogitatione, hæc enim omnia impugnat. </span><span class="fk">Condixerant, etc. </span><span class="ft"> Ibid. Quia in falsitate concordant, et dum sua docent, quasi consolantur. Vere autem consolantur in afflictione præsenti, qui de æternis erudiunt. Hæretici amici nominantur, quia non ex sua nequitia, sed ex nostra benignitate nominandi sunt: ut, </span><span class="fk">Amice, ad quid venisti Matth. 26.? </span><span class="fk">Condixerant. </span><span class="ft"> Quia quædam vitia contra nos inter se conjunguntur, ut superbia et ira, remissio et timor: quæ etsi diversa sint, tamen ad eumdem finem tendunt, id est, ad subversionem spiritualis Job.</span></p>
  </aside>

  <aside id="FN30">
    <p class="f"><a class="notebackref" href="#JB2_12"><span class="notemark">‡‡‡</span> 2:12</a> <span class="fk">Cumque elevassent procul oculos. </span><span class="ft"> Qui in imo sunt oculos levant, etc., usque ad quasi hostes per intentionis hostiam in amicos mutamus. </span><span class="fk">Exclamantes ploraverunt. </span><span class="ft"> Quia speciem percussi plaga mutaverat, speciem consolatorum spontaneus dolor immutat: quia dolentem non potest consolari, qui non concordat dolori, sed hærens trahit. Ideo, videntes corpus scissum, vestes scindunt; videntes mutatum, capita fœdant pulvere, ut facilius Job audiat eos, dum aliquid de sua afflictione in eis videt. Videndum tamen est consolatori, ne nimis dolens afflictum gravet, et dolentem desperare faciat: forsitan amici Job nimis doluerunt, nescientes mentem percussi, quasi ille a corde cecidisset. </span><span class="fk">Sparserunt pulverem. </span><span class="ft"> Pulvis terrena intelligentia; caput, mens; cœlum, præceptum supernæ locutionis. Pulverem super caput in cœlum mittere, est sæculari intellectu mentem corrumpere, et de verbis cœlestibus terrena sentire. Dies intelligentia, nox ignorantia, septem universitas. Sedent ergo, id est, condescendere se simulant infirmitati Ecclesiæ; et in his in quibus verum lumen intelligunt, et in his in quibus habent ignorantiam, et sic dolos deceptionis parant.</span></p>
  </aside>

  <aside id="FN31">
    <p class="f"><a class="notebackref" href="#JB2_13"><span class="notemark">§§§</span> 2:13</a> <span class="fk">In terra. </span><span class="ft"> Quia speciem humilitatis ostendunt, ut superba suadeant. Vel terra est incarnatio Christi, quam quidam hæretici non negant, sed vel de deitate, vel de incarnationis qualitate discordant a nobis: quia ergo illam non negant, quasi cum Job in terra sedent. </span><span class="fk">Septem diebus. </span><span class="ft"> Ignoratur utrum continue, an tot diebus crebra visitatione insisterent. </span><span class="fk">Diebus et noctibus. </span><span class="ft"> Quia vel in hoc, quod vere, vel in hoc quod stulte sapiunt, incarnationi non contradicunt. </span><span class="fk">Nemo loquebatur ei verbum. </span><span class="ft"> Quia tunc tacent hostes, si filios Dei prædicando generare negligimus: sed si recta loquimur, tunc graves contumelias ingerunt, in vocem doloris contra nos erumpunt. Loquuntur quidem semina errorum: cum corda fidelium torpere vident: sed cum vident alta sapere, de ærumna sæculi dolere, ad cœlum reditum quærere, circumspecte linguam frænant. </span><span class="fk">Nemo loquebatur. </span><span class="ft"> Sunt enim multi, etc., usque ad et nisi sacrificio purgentur, puniendi sunt. </span><span class="fk">Videbant enim dolorem. </span><span class="ft"> Quia tunc timent prava loqui, cum amoris Dei dolor corda fingit: quia tunc non proficerent, sed et quos tenebant, bonis exercitatis perderent.</span></p>
  </aside>

  <aside id="FN32">
    <p class="f"><a class="notebackref" href="#JB3_1"><span class="notemark">*</span> 3:1</a> <span class="fk">Post hæc, etc. </span><span class="ft"> Attentos facit, quasi ad occulta quæ clausis vasculis tegebantur, sed aperto ore eorum deteguntur, ut eorum intimo odore recreemur. Hucusque triplex expositio, hinc prout singula exspectent loca. GREG. </span><span class="fk">Maledixit diei suo. </span><span class="ft"> Ecce hoc non secundum historiæ superficiem, quia et malum est hoc et impossibile. Dies enim in quo natus fuit, jam non erat, et otiosum est maledicere rei non existenti, perniciosum vero si existeret: nec jam potest dies præteritus verti in tenebras, nec ei possunt convenire cætera quæ sequuntur, nec abortivus quod post ait requie frueretur, ideo hic nihil secundum litteram. </span><span class="fk">Post hæc. </span><span class="ft"> Id est post omnia prædicta, quæ passus est, tacentibus etiam amicis. Cum ergo patienter in omnibus gratias egit et bene docuit, nunc nullo instigante non est credendus ex impatientia ad maledictionem prorumpere, sed quietus hoc dicit, quia inter mala laudavit Deum. </span><span class="fk">Maledixit. </span><span class="ft"> Ibid. Maledictum duobus modis dicitur, etc., usque ad et medicamen ponit.</span></p>
  </aside>

  <aside id="FN33">
    <p class="f"><a class="notebackref" href="#JB3_3"><span class="notemark">†</span> 3:3</a> <span class="fk">Pereat dies in qua natus sum. </span><span class="ft"> Non conditus, etc., usque ad sed peccati tenebras intulit. </span><span class="fk">Pereat dies. </span><span class="ft"> Dies, mundi prosperitas, qui in nocte desinit, quia ad tribulationem perducit: vel, dies, peccati delectatio; nox, mentis cæcitas. Homo tribus modis dicitur, per naturam, per culpam, et per infirmitatem. Homo ergo in die nascitur, nocte concipitur: quia ad delectationem peccati non rapitur, nisi prius per mentis tenebras infirmetur. Sed pereat dies, id est, peccati delectatio vigore justitiæ destruatur. </span><span class="fk">Et nox. </span><span class="ft"> Greg. in Job l. 4. Id est, quod cæcata mens per consensum perpetrat, dum blandimenta delectationis caute non perspicit, pœnitentia exstinguat: ne culpa, quæ blandiri incipit, ad interitum trahat.</span></p>
  </aside>

  <aside id="FN34">
    <p class="f"><a class="notebackref" href="#JB3_4"><span class="notemark">‡</span> 3:4</a> <span class="fk">Dies illa, </span><span class="ft"> etc. Ibid. Id est, exordio delectationis, ad quem finem perditionis rapit, videatur, et per pœnitentiam crucietur. Quod si ita punita est. </span><span class="fk">Non requirat. </span><span class="ft"> In judicio ut puniat; et non illustrabit. Illustrat lumine, qui arguit: sed quasi tegitur, qui in memoria judicis non revocatur. Unde: </span><span class="fk">Quorum tecta sunt peccata Psal. 31., </span><span class="ft"> nec tunc in conspectu omnium monstrentur.</span></p>
  </aside>

  <aside id="FN35">
    <p class="f"><a class="notebackref" href="#JB3_5"><span class="notemark">§</span> 3:5</a> <span class="fk">Non illustretur, etc., obscurent eum. </span><span class="ft"> Id est, diem delectationis, ne ab eo qui omnia videt, videatur. </span><span class="fk">Tenebræ. </span><span class="ft"> GREG. Id est, lamenta pœnitentiæ vel occulta Dei judicia, a quibus præveniente gratia absolvimur, quam nos mereri nescimus. </span><span class="fk">Et umbra mortis. </span><span class="ft"> Id est, mors Christi secundum carnem, etc., usque ad in quo misericordia subvenit, hoc homo puniat: unde sequitur: </span><span class="fk">Occupet eum caligo. </span><span class="ft"> Id est, mentis confusio, de qua dicitur: </span><span class="fk">Est enim confusio adducens gloriam. Eccli. 4. </span><span class="fk">Et involvatur. </span><span class="ft"> Omni parte. </span><span class="fk">Amaritudine. </span><span class="ft"> Pœnitentiæ: sed si dies, id est, delectatio peccati, sic punitur: quid nox, id est, consensus ad culpam?</span></p>
  </aside>

  <aside id="FN36">
    <p class="f"><a class="notebackref" href="#JB3_6"><span class="notemark">**</span> 3:6</a> <span class="fk">Noctem illam tenebrosus turbo possideat. </span><span class="ft"> Quasi turbo tempestatis est concitatus, etc., usque ad pro cæcitate damnationis in qua nati sumus. </span><span class="fk">Non computetur in die anni. </span><span class="ft"> Annus superna gratia, etc., usque ad sed exors ab illa patria in æternum est. Unde subdit:</span></p>
  </aside>

  <aside id="FN37">
    <p class="f"><a class="notebackref" href="#JB3_7"><span class="notemark">††</span> 3:7</a> <span class="fk">Sit nox illa solitaria. </span><span class="ft"> Quia a frequentia illa separatur, vel hominem, quem sibi socium fecerat, amittit: et electis per gratiam redemptis solus cum corpore suo gehennæ traditur. </span><span class="fk">Nec laude digna. </span><span class="ft"> Homo cum substratus, idola coluit, in quibus dæmonia quasi tenebras noctis laudavit: sed jam idolis reprobatis, nox est laude digna.</span></p>
  </aside>

  <aside id="FN38">
    <p class="f"><a class="notebackref" href="#JB3_8"><span class="notemark">‡‡</span> 3:8</a> <span class="fk">Maledicant ei. </span><span class="ft"> Ibid. In veteri translatione, etc., usque ad et in fine solutus aperte bella gerat. </span><span class="fk">Leviathan. </span><span class="ft"> Id est, additamentum eorum, id est, hominum, in quibus post suggestionem mala addere non cessat. Vel exprobrationem, quia cum Adæ addere deitatem spopondit, et quod habebat, abstulit. Hic a propheta serpens tortuosus dicitur, qui molliter quasi blandis verborum finibus insidias infundit. Et vectis, quia durus per malitiam ad necem percutit. Suscitatus aperte aget, interim autem latenter.</span></p>
  </aside>

  <aside id="FN39">
    <p class="f"><a class="notebackref" href="#JB3_9"><span class="notemark">§§</span> 3:9</a> <span class="fk">Caligine</span><span class="ft"> Ejus noctis. </span><span class="fk">Obtenebrentur stellæ. </span><span class="ft"> Id est, hypocritæ, qui lucent per opera ad oculos hominum. Hæ sunt quæ cauda draconis, id est, extrema persecutione Antichristi, trahuntur; hæ obtenebrantur, quia malitia hostis sic prævalet eis, ut apertis malis involvantur, quales intus, tales exterius. </span><span class="fk">Exspectet lucem. </span><span class="ft"> Hoc secundum membra ejus, etc., usque ad quæ Christum prophetando sustinuit, sed venientem non cognovit. </span><span class="fk">Nec ortum surgentis auroræ. </span><span class="ft"> Ibid. Ortus auroræ est nova nativitas resurrectionis, qua sancti cum carne orientur ad videndum lumen æternum. Sed quantumcunque hic fulgeant electi, nequeunt penetrare quæ erit illa gloria illius novæ nativitatis: hæc nox non clausit, sed aperuit ostia ventris, quia concepto homine, ad peccatum desideria concupiscentiæ, reseravit. His autem ostiis, id est, desideriis concupiscentiæ carnalis reseratis, ad innumera corruptionis mala pertrahimur. Unde gravati gemimus: quia hoc justitia exigit, ut quod sponte fecimus, inviti toleremus.</span></p>
  </aside>

  <aside id="FN40">
    <p class="f"><a class="notebackref" href="#JB3_10"><span class="notemark">***</span> 3:10</a> <span class="fk">Quia non conclusit ostia ventris, etc. </span><span class="ft"> Hoc de ipso capite, etc., usque ad ut latrones dicimus captis vitam dare, si non auferunt.</span></p>
  </aside>

  <aside id="FN41">
    <p class="f"><a class="notebackref" href="#JB3_11"><span class="notemark">†††</span> 3:11</a> <span class="fk">Quare non in vulva mortuus sum. </span><span class="ft"> Non est credendum, etc., usque ad ne ad delectationem suggestio traheret. </span><span class="fk">Et egressus ex utero. </span><span class="ft"> GREG. Quia peccatum conceptum foras, etc., usque ad dum contentionem propriæ carnis contra spiritum ferunt.</span></p>
  </aside>

  <aside id="FN42">
    <p class="f"><a class="notebackref" href="#JB3_13"><span class="notemark">‡‡‡</span> 3:13</a> <span class="fk">Nunc enim. </span><span class="ft"> Ibid. Per nunc, quod est præsentis temporis, stantem semper in præsenti, id est, æternam quietem designat. </span><span class="fk">Requiescerem cum regibus. </span><span class="ft"> Id est, angelis, quod subjecta regunt. Qui et consules, quia nobis voluntatem Dei nuntiando consulunt. Vel reges, dicit sanctos prædicatores, qui se regunt, et consules terræ, quia terrenis bene consulunt. Dicit ergo quod si non peccaret, illuc etiam non redemptus ascenderet, ad quod apostoli et sancti prædicatores post redemptionem cum magno labore perveniunt, qui non differuntur ut antiqui, sed mox post mortem intrant cœlum. </span><span class="fk">Qui ædificant, </span><span class="ft"> Omnis terrenus densis cogitationum tumultibus corde comprimitur, et frequentia desideriorum quasi turbarum calcatur. Sed solitudines ædificare, est a secreto cordis terrenorum desideriorum tumultus expellere, et in amorem intimæ quietis anhelare, ut possit dici: Unam petii a Domino, et hanc requiram, etc.</span></p>
  </aside>

  <aside id="FN43">
    <p class="f"><a class="notebackref" href="#JB3_15"><span class="notemark">§§§</span> 3:15</a> <span class="fk">Cum principibus qui possident aurum. </span><span class="ft"> Principes sunt Ecclesiæ rectores, etc., usque ad qui autem futura prævidit, jam præterita recolit.</span></p>
  </aside>

  <aside id="FN44">
    <p class="f"><a class="notebackref" href="#JB3_16"><span class="notemark">*</span> 3:16</a> <span class="fk">Aut sicut abortivum. </span><span class="ft"> Ibid. Quia quod abortivum, ante tempus oritur, exstinctum protinus occultatur. Hi sunt sancti, cum quibus se quiescere potuisse considerat, qui a mundi exordio ante tempus redemptionis fuerunt: et tamen mundo se mortificaverunt. Tempus primum ante legem, quod patres secundo mortuos protulit, quasi uterus abortivi fuit: et ipsi quasi ab utero mortui sunt, qui sine tabulis legis Deum naturaliter timuerunt, et futurum redemptorem credentes voluptates occiderunt. </span><span class="fk">Absconditum. </span><span class="ft"> Quia paucis a Moyse memoratis, etc., usque ad quos spiritus prophetiæ irradiavit, ut ipsum Job. Ibid. Jam quietem hujus lucis aperit, et quid apud eam quotidie agitur de conversatione impiorum verbis manifestioribus demonstrat.</span></p>
  </aside>

  <aside id="FN45">
    <p class="f"><a class="notebackref" href="#JB3_17"><span class="notemark">†</span> 3:17</a> <span class="fk">Ibi impii. </span><span class="ft"> Id est, in luce Christi, quam antiqui præstolati sunt, Gentiles a turba desideriorum mundi cessant, et tranquilla mente jam æternam quietem prægustant. Et hoc est: </span><span class="fk">Et ibi requieverunt. </span><span class="ft"> In mundo fortes robore, non fessi dicuntur. Qui vero in amore Dei roboratur, salubriter a sua virtute deficit, et quo fortius æterna petit, eo magis fessus, in terrenis moritur. Unde: </span><span class="fk">Concupiscit, et deficit anima mea in atria Domini Psal. 38.. </span><span class="ft"> Dum ibi dicit lucem, locum electorum quo continentur, ostendit.</span></p>
  </aside>

  <aside id="FN46">
    <p class="f"><a class="notebackref" href="#JB3_18"><span class="notemark">‡</span> 3:18</a> <span class="fk">Et quondam vincti. </span><span class="ft"> Justi, etsi a desideriis quieti, dum tamen in corpore, molestia suæ corruptionis ligati sunt. Corpus enim gravat animam, et repugnat caro spiritui. Sunt et vincula corporea, fames, sitis, et hujusmodi quæ hic nequeunt solvi: sed et ab omnibus in libertate gloriæ filiorum Dei solventur. Vide gradus: impii conversi cessant; exercitati in intimo sinu quiescunt; a vinculis corruptionis absoluti ad libertatem perveniunt. Sed quid hic interim egerint, subdit: </span><span class="fk">Qui non audierunt, etc. Exactor diabolus, qui semel nummum deceptionis homini contulit, et quotidie debitum mortis exigit, vox ejus est tentatio. Audit qui tentatur, et resistit: exaudit qui consentit. Idem de interna pace, quia quod mens valde amat, sæpius replicat.</span></p>
  </aside>

  <aside id="FN47">
    <p class="f"><a class="notebackref" href="#JB3_19"><span class="notemark">§</span> 3:19</a> <span class="ft"> Parvus et magnus ibi sunt. Ibid. Quia hic est discretio operum, ibi erit dignitatum. Unde: </span><span class="fk">In domo Patris mei mansiones multæ sunt. Joan. 14. </span><span class="fk">Et servus. </span><span class="ft"> Qui peccat, servus est peccati, quia hic nunquam liber fit, dum judicem metuit: sed ibi liber erit, ubi de venia nulla dubietas erit. Erit quidem ibi memoria culpæ, non quæ mentem polluat, sed quæ sine læsione beatitudinis, arctius beatitudini et lætitiæ astringat, ut sanati dolorum sine dolore recordamur; unde amplius medico gratias agimus.</span></p>
  </aside>

  <aside id="FN48">
    <p class="f"><a class="notebackref" href="#JB3_20"><span class="notemark">**</span> 3:20</a> <span class="fk">Quare misero data est lux? </span><span class="ft"> GREG. in lib. Job lib. 5. Contemplatus requiem, ubi liber a Domino despicit sæculi prospera, quæ ab ea retrahunt. </span><span class="fk">Quare misero data est lux, </span><span class="ft"> id est, prosperitas in peregrinationis miseria: quia, si non justum penitus opprimit, tamen mentem in amorem Dei et in dispensatione sui dividit; unde addit: </span><span class="fk">Et vita his qui, etc. </span><span class="ft"> Amaritudo est omni justo, etc., usque ad vel in regimine præesse.</span></p>
  </aside>

  <aside id="FN49">
    <p class="f"><a class="notebackref" href="#JB3_21"><span class="notemark">††</span> 3:21</a> <span class="fk">Qui exspectant mortem. </span><span class="ft"> Ibid. Id est, penitus se mundo mortificare desiderant, sed occulto Dei judicio non venit, quia occupari injunctis honoribus compelluntur, quod Dei timore tolerant; et intus est desiderium pietatis, et foris explent ministerium ordinis, ne per superbiam contradicant Dei dispositioni: et sic et multis prosunt, et quo se imperfectos vident, per humilitatem amplius surgunt: et quod a desideriis differuntur, ipsa tarditate ad eadem dilatantur: unde addit, quasi effodientes, etc. </span><span class="fk">Quasi effodientes thesaurum. </span><span class="ft"> Quia qui thesaurum fodiendo quærit, etc., usque ad exempla contemplationis invenit, unde dives sit.</span></p>
  </aside>

  <aside id="FN50">
    <p class="f"><a class="notebackref" href="#JB3_22"><span class="notemark">‡‡</span> 3:22</a> <span class="fk">Viro cujus. </span><span class="ft"> Ecce cum quæreretur quare misero data est lux, ostendit hic, via abscondita est viro: quia si jam bene agit, quid aget in fine nescit; vel aliquando quæ putantur Deo placere, displicent.</span></p>
  </aside>

  <aside id="FN51">
    <p class="f"><a class="notebackref" href="#JB3_23"><span class="notemark">§§</span> 3:23</a> <span class="fk">Circumdedit eum Deus. </span><span class="ft"> GREG. Quia licet cœlestia desideret, tamen quid de se intus dispositum sit nescit. Sunt et circa eum tenebræ ignorantiæ, præteriti est immemor, futura non invenit, præsentia vix novit, intima dispensationis Dei penetrare nequit. Qui vero has tenebras intendit, flet: et omni visu supernam lucem requirit: unde fit aliquando, ut in pio fletu interni gaudii claritas erumpat; unde sequitur:</span></p>
  </aside>

  <aside id="FN52">
    <p class="f"><a class="notebackref" href="#JB3_24"><span class="notemark">***</span> 3:24</a> <span class="fk">Antequam comedam. </span><span class="ft"> Comedere est contemplationis luce pasci, quam non habet nisi qui prius in hoc exsilio, quasi ubi non sunt bona gemit, et suspirat desiderio et exsequitur vim lacrymarum. </span><span class="fk">Et quasi inundantes aquæ, etc. </span><span class="ft"> Aquæ inundantes multis voluminibus impetu feruntur, sic in lugentibus multa volumina, dum qui apud Deum decernatur, nesciunt: dum præterita sua recolunt, futura pertimescunt, et in bonis suis ne errent, verentur: quos dum flagella Dei corripiunt, se offendisse suspicantur: unde addit:</span></p>
  </aside>

  <aside id="FN53">
    <p class="f"><a class="notebackref" href="#JB3_25"><span class="notemark">†††</span> 3:25</a> <span class="fk">Quia timor. </span><span class="ft"> Flent enim, quia deseri se timent: et ne pia percussio non sit disciplinæ, sed vindictæ, unde: </span><span class="fk">Quis novit potestatem iræ tuæ? Psal. 89. </span><span class="ft"> Aliquando enim est gratia quam dicimus iram, et aliquando ira quam dicimus gratiam, unde necesse est ut in omnibus timeatur; in prosperis, ut non sint sibi data ad majorem excæcationem, non ad consolationem, ut bonis solet fieri, ne sit in adversis initium pœnæ.</span></p>
  </aside>

  <aside id="FN54">
    <p class="f"><a class="notebackref" href="#JB3_26"><span class="notemark">‡‡‡</span> 3:26</a> <span class="fk">Dissimulavi. </span><span class="ft"> Ibid. Et si semper cogitando, etc., usque ad si Job qualis in potestate fuit ad exemplum proponit. </span><span class="fk">Nonne dissimulavi? </span><span class="ft"> Potestas habita et ad utilitatem cogitanda, et propter tumorem dissimulanda, et potens ut prodesse debeat, posse se sciat. </span><span class="fk">Nonne silui? </span><span class="ft"> Ecce qualis est in ore. </span><span class="fk">Nonne quievi? </span><span class="ft"> Ecce qualis erga illicita, etc., usque ad quia nostra perfectio culpa non caret, unde addit: </span><span class="fk">Et venit super me indignatio. </span><span class="ft"> Unde magna arte dicturus verbera, præmisit recte facta, ut in his quisque consideret quæ pœna maneat iniquos, si ita hic castigat justos, ut si justus vix salvabitur, impius ubi parebit?</span></p>
  </aside>

  <aside id="FN55">
    <p class="f"><a class="notebackref" href="#JB4_2"><span class="notemark">*</span> 4:2</a> <span class="fk">Si cœperimus loqui tibi. </span><span class="ft"> Ibid. Molliter incipiunt, sed in aspera prorumpunt. Sic hæretici blanda verba proponunt, ne caveantur, sed aspera subinferunt. </span><span class="fk">Sed conceptum. </span><span class="ft"> Ibid. Perfecti nec in corde perversa concipiunt quæ silentio compescunt. Alii prava concipiunt, sed silentii vigore magno constringunt: alii et concipiunt et mox efferunt. In sensu leves, in lingua præcipites. De his est Eliphaz, qui suo experimento de omnibus idem sentit. </span><span class="fk">Tenere quis poterit. </span><span class="ft"> Quasi vellet retinere: in quo innuit se in loquendo offensurum.</span></p>
  </aside>

  <aside id="FN56">
    <p class="f"><a class="notebackref" href="#JB4_3"><span class="notemark">†</span> 4:3</a> <span class="fk">Ecce docuisti plurimos. </span><span class="ft"> Ibid. Certa bona sunt quæ et ille fatetur, qui criminari vult. Quantus ante fuit qui tot suis occupatus disponendis, etiam libere alios docuit, actu et verbo recta ostendens? Quia vero criminator bona de eodem dicit, ad crimen inflexit, dicens:</span></p>
  </aside>

  <aside id="FN57">
    <p class="f"><a class="notebackref" href="#JB4_5"><span class="notemark">‡</span> 4:5</a> <span class="fk">Nunc autem venit, etc., quasi non servasti recta quæ dicebas. </span><span class="ft"> Nota autem quod sunt iniqui, et bona justorum quæ nota negare non possunt, dicunt, ne pravi videantur: et ut inde magis credatur eis, in malis quæ inserunt, et hæc ipsa bona ad cumulum reatus invertunt. Hic recta Job ergo dixisse, sed non servasse, quasi suo testimonio malus reprehenditur: inferius male loqui notatur, ut taceat. Et hi sunt duo modi quibus bonos impetunt mali, dicentes eos vel prava dicere, vel bel bona quæ dicunt non tenere. </span><span class="fk">Defecisti, etc. Ubi est timor tuus? </span><span class="ft"> Quasi de virtutibus miretur perditis, quas congruo ordine ponit. Sicut in via sæculi audacia fortitudinem, timor debilitatem parit, ita et in via Dei audacia debilitatem, timor Dei fortitudinem: quia qui Deo jungitur, potestate quadam super omnia levatur; fortitudo non nisi in adversis ostenditur, unde patientia additur, quia in fortitudine quasi proficit, qui mala aliena non motus tolerat. De patientia perfectio nascitur, unde in patientia animam possidere, homo dicitur, id est, in omnibus recte vivere, cunctis motibus mentis ex virtute dominari: qui enim se vincit, contra omnia est fortis. Ibid. Quoniam autem invehendo corripuit, nunc quasi exhortando subdit:</span></p>
  </aside>

  <aside id="FN58">
    <p class="f"><a class="notebackref" href="#JB4_7"><span class="notemark">§</span> 4:7</a> <span class="fk">Recordare, obsecro te. </span><span class="ft"> Sed et hoc reprehensibiliter agit. Innocens enim et rectus sæpe hic funditus delentur, etsi ad æterna servantur: sed qui non pro æterna sed terrena mercede Deo serviunt, ipsi sibi fingunt quod quærunt, et docere præsumentes cum terrenam securitatem prædicant cunctis suis laboribus ostendunt quod amant.</span></p>
  </aside>

  <aside id="FN59">
    <p class="f"><a class="notebackref" href="#JB4_8"><span class="notemark">**</span> 4:8</a> <span class="fk">Quin potius vidi eos. </span><span class="ft"> Ibid. Dolores seminat, qui dicit. Fraudulenta metit, qui dicendo prævalet. Vel dolores seminat, qui perversa agit. Metit, qui in eis prosperatur. Hi non ut ait pereunt, sed felicius hic justis vivunt. Patitur enim Deus quosdam hic prævalere, ut mundius vita justorum purgetur. Punit mox alios, ne putetur humana negligere, et multa mala præterire, ut corda innocentium, qui pusillanimes sunt, confirmet: verius autem diceret de omnibus, in fine; generaliter poterat dici, quod innocens et rectus non perit, quia etsi hic atteritur, apud Deum vera salute reparatur. Et mali pereunt, quia etsi hic altius crescant, in fine durius ferientur. Sed quia dicit, </span><span class="fk">recordare, </span><span class="ft"> patet transacta ad mentem reduci, non futura enuntiari.</span></p>
  </aside>

  <aside id="FN60">
    <p class="f"><a class="notebackref" href="#JB4_9"><span class="notemark">††</span> 4:9</a> <span class="fk">Flante Deo perisse. </span><span class="ft"> Ibid. Nos conflamus ærem, dum ab extra intus trahimus, et ab intus extra reddimus. Deus ergo in retributione flare dicitur, quia ab exterioribus causis intus judicii consilium concipit, et ab interno consilio exterius sententiam emittit, id est, a malis nostris quæ extra videt, judicium intus disponit, et ab interno conceptu extra damnationem facit. Vel flare Deus, id est, irasci dicitur per simile, quia nos cum irascimur, flatu furoris inflammamur. Flat ergo Deus irascendo vindictam cogitans, cum, post longam patientiam, qui in se tranquillus est reis videtur turbulentus, cum ipsi coram eo reatu suo turbentur. GREG. Postquam clementer monuit, aperte increpat. </span><span class="fk">Rugitus leonis, </span><span class="ft"> id est, severitas et terror ipsius Job: </span><span class="fk">vox leænæ, </span><span class="ft"> loquacitas conjugis, </span><span class="fk">dentes catulorum, </span><span class="ft"> edacitas filiorum destructa est. Rigidus exsultat, quasi jure essent damnata. Tigridi etiam Job comparat pro maculis simulationis. Hypocrita enim, qui rectus videtur, habet latentia vitia, quæ aliquando erumpentia colorem variant. Præda est justorum gloria, quam sibi arripit: putans ergo iste sanctum Job bona quæ in eo noverat, per hypocrisim tenuisse, dicit:</span></p>
  </aside>

  <aside id="FN61">
    <p class="f"><a class="notebackref" href="#JB4_11"><span class="notemark">‡‡</span> 4:11</a> <span class="fk">Tigris periit. </span><span class="ft"> Hoc est varietas tuæ simulationis exstincta est, etc., usque ad hi tales per sapientiam putant se omnes transcendere.</span></p>
  </aside>

  <aside id="FN62">
    <p class="f"><a class="notebackref" href="#JB4_12"><span class="notemark">§§</span> 4:12</a> <span class="fk">Porro ad me dictum est verbum absconditum. </span><span class="ft"> Ibid. Abscondita se hæretici audire simulant, unde et latenter prædicant, ut sanctior eorum prædicatio habeatur, non aliis æqua. </span><span class="fk">Furtive, etc. </span><span class="ft"> Ibid. Quia non cum aliis per ostium intrant, sed rimas quærunt pravæ intelligentiæ, quia vero fur lumen timet, addit:</span></p>
  </aside>

  <aside id="FN63">
    <p class="f"><a class="notebackref" href="#JB4_13"><span class="notemark">***</span> 4:13</a> <span class="fk">In horrore visionis nocturnæ. </span><span class="ft"> In pavore nocturnæ visionis se percepisse venas susurri divini dicunt, quia ut alta jactent, vix ea posse se capere dicunt. Sed dum ita alta notant, testes contra se nequitiæ sunt. In nocturna enim visione dubie cernitur. </span><span class="fk">Quando solet sopor occupare. </span><span class="ft"> Hoc est, dum omnes inferius dormiunt torpore, nos ad alta et superna percipienda vigilamus. Et dum aliquando hoc despici vident, seipsos timere simulant quod dicunt, unde subdit:</span></p>
  </aside>

  <aside id="FN64">
    <p class="f"><a class="notebackref" href="#JB4_14"><span class="notemark">†††</span> 4:14</a> <span class="fk">Pavor tenuit me. </span><span class="ft"> Ut miri videantur in altis, quasi pertimescunt quæ fingunt: et tamen audaces sunt proferre, quæ asserunt vix se potuisse audire. </span><span class="fk">Ad me dictum est verbum. </span><span class="ft"> Ibid. Filius Dei dicitur, etc., usque ad eo magis rectitudinem ejus repressa formidat: unde subdit: </span><span class="fk">In horrore visionis nocturnæ, etc. </span><span class="ft"> Id est, in pavore occultæ contemplationis, in qua nihil manifeste, sed quasi imaginarie, videtur. Sed ad hanc nemo pertingit, nisi carnalibus desideriis repressis, unde: </span><span class="fk">Quando solet sopor occupare homines. </span><span class="ft"> Vigilat qui curis sæculi intendit: dormit in quiete qui fugit. Hic est Jacob qui in itinere dormit et angelos videt, id est, in cursu hujus vitæ a sæcularibus rebus oculos claudit quod ad concupiscendum culpa primis parentibus aperuit. Et nemo ad videnda interna perducitur, nisi ab his quæ exterius implicant subtrahatur; unde: </span><span class="fk">Vacate et videte: quoniam ego sum Deus Psal. 45.. </span><span class="ft"> Sed quo animus in contemplatione levatus super se altiora conspicit, eo in se terribilius tremit, unde: </span><span class="fk">Pavor tenuit me et tremor et omnia ossa. </span><span class="ft"> Ibid. Id est, fortiora acta, etc., usque ad stimulum carnis sentit, addit:</span></p>
  </aside>

  <aside id="FN65">
    <p class="f"><a class="notebackref" href="#JB4_16"><span class="notemark">‡‡‡</span> 4:16</a> <span class="ft"> Stetit quidam. Ibid. Ut incomprehensibilia se novisse judicent, etc., usque ad quia bonum commune specialiter sibi arrogavit. </span><span class="fk">Inhorruerunt pili carnis meæ. </span><span class="ft"> Ibid. Pili sunt superflua quælibet humanæ corruptionis cogitationes vitæ veteris: quas si a mente excludimus, pilos carne incidimus, ut non dolore fatigemur. Unde Moyses: </span><span class="fk">Levitæ radant omnes pilos carnis suæ Levit. 14.. </span><span class="ft"> Hæc autem subtilius in nobis conspicimus, cum alta penetramus, unde recte nunc dicitur: </span><span class="fk">Cum spiritus transiret. </span><span class="ft"> Cum enim mens vera videt, durius se de superfluis cruciat. Transeunte ergo spiritu, pili pertimescunt, quia ante vim compunctionis superfluæ cogitationes fugiunt, quia intima visio animam contra se inflammat; et dum illicita districte resecat, mens latius speculationi inhæret, et bene figit spiritum qui transibat, nec tamen hæc ipsa mora contemplationis vim pietatis plene aperit, unde subdit: </span><span class="fk">Stetit quidam cujus non agnoscebam vultum. </span><span class="ft"> Ibid. Quidam non dicitur, etc., usque ad per coæternam ejus speciem conspicit, subdit: </span><span class="fk">Imago coram oculis me. </span><span class="ft"> Imago Patris Filius est, qui dicit: Nemo venit ad Patrem, nisi per me. </span><span class="fk">Et vocem quasi auræ lenis audivi. </span><span class="ft"> Ibid. Vox auræ, cognitio, etc., usque ad qui ex hoc auditu, didicit.</span></p>
  </aside>

  <aside id="FN66">
    <p class="f"><a class="notebackref" href="#JB4_17"><span class="notemark">§§§</span> 4:17</a> <span class="fk">Nunquid homo comparatione Dei justificabitur? </span><span class="ft"> Hoc in contemplatione novit, quod justitia humana divinæ comparata injustitia, ut quæ lucerna in tenebris lucet, in sole caligat: quod potuit, quia qui lucem videt, scit quid de tenebris æstimet. </span><span class="fk">Aut factore suo purior? </span><span class="ft"> Ibid. Hoc æstimat qui contra flagellantem murmurat. Sed debet scire, quia impie non flagellat, qui mira ex nihil fecit, et conditor naturæ non est iniquus judex culpæ. Etsi iste injuste Job redarguit, recte tamen modum creaturæ in comparatione Creatoris describit. Puriorem ergo se vir factore suo æstimat, si contra flagellum querelam parat, eumque sibi procul dubio postponit, cum ejus judicium de sua afflictione redarguit </span><span class="fk">Ecce qui serviunt ei. </span><span class="ft"> IDEM. Angelus etsi in statu suo immutabilis permanet, in hoc tamen quod creatura est, vicissitudinem mutabilitatis habet, et ita stabilis non est. Si enim natura hæc mutabilis non esset, cum esset bene condita, in nullis cecidisset. Sed ex arbitrio habuit ruere vel stare, et in stantibus meritum fuit, motum mutabilitatis suæ, studio voluntatis fixisse. Hoc mutabilitatis argumentum est quod de apostata subdit: </span><span class="fk">Et in angelis suis reperit pravitatem. </span><span class="ft"> Ex quorum comparatione infirmitas humana colligitur. </span><span class="fk">Quanto magis hi qui habitant domos luteas. </span><span class="ft"> GREG. Id est terrena corpora, etc., usque ad conspiciunt curis sæculi occupati; unde subdit:</span></p>
  </aside>

  <aside id="FN67">
    <p class="f"><a class="notebackref" href="#JB4_20"><span class="notemark">*</span> 4:20</a> <span class="ft"> De mane usque ad vesperam. Id est, a vitæ suæ exordio usque ad terminum perpetratione iniquitatis vulnerantur, a qua succisi in profundum ruunt. Ibid. Vel mane, prosperitas; vespera, adversitas; sed per utrumque pereunt, quia per prospera lascivi, per adversa impatientes ad insaniam surgunt. Et quia nullus eorum, scilicet, </span><span class="fk">qui de mane usque ad vesperam succidentur</span><span class="ft"> intelligit, quid bonis afflictis hic servetur, quid sibi futurum qui hic bona putant. Sed quia non omnes sic deseruntur, subdit: </span><span class="fk">Qui autem reliqui fuerint. </span><span class="ft"> Id est, despecti mundi, quos sæculum ut indignos reliquit, ut puer Ægyptius, id est, amator sæculi, peccatis niger, sæpe a sæculo despectus relinquitur, ut non cum eo currat, sed fractus adversis torpeat. Sed hunc David, id est, Christus, invenit, et in suum amorem convertit, et cibo verbi pascit, et ducem itineris, id est, prædicatorem suum facit: quo duce convivantes, id est, mundi lætitiam destruit, quæ eum comitem habere despexit. </span><span class="fk">Auferentur ex eis. </span><span class="ft"> Quia Deus sibi eos elegit. </span><span class="fk">Morientur, et non in sapientia. </span><span class="ft"> Interposita sorte justorum, redit ad interitum non intelligentium. Reprobi justos despiciunt, quia per mortem suam invisibilia quærunt, vel per mortem vitam invisibilem quærunt. Sed ipsi, qui pariter mortem et sapientiam fugiunt, sapientiam quidem penitus deserunt, nolentes pro veritate mori, mortem tamen non evadunt.</span></p>
  </aside>

  <aside id="FN68">
    <p class="f"><a class="notebackref" href="#JB5_1"><span class="notemark">*</span> 5:1</a> <span class="fk">Voca ergo. </span><span class="ft"> Ibid. Quoniam hoc veraciter contra iniquos protulit, quamvis latenter Job in numero eorum proposuerit: fastu sapientiæ inflatus apertam irrisionem in Job subdit: </span><span class="fk">Voca ergo, </span><span class="ft"> id est, si afflictus clames, Deus non respondet, id est non dat effectum, quia in tranquillitate eum contempsisti; et </span><span class="fk">ad aliquem sanctorum, </span><span class="ft"> id est, sanctos in afflictione adjutores non habes, quia socios in hilaritate non habuisti. Ibid. Post irrisionem subdit sententiam, etc., usque ad hæc sapientes turbat, sed ira per vitium stultos trucidat. </span><span class="fk">Et parvulum occidit. </span><span class="ft"> Id est, dum ei invidet, quem putat majorem, etc., usque ad vel partem habendo quantitatem nobis restringit. GREG. lib. VI Moral., cap. 5. Quia totis desideriis in terreno amore solidatur, unde primus Cain in terra civitatem construxit, alienus a cœlo hic felicius degit.</span></p>
  </aside>

  <aside id="FN69">
    <p class="f"><a class="notebackref" href="#JB5_3"><span class="notemark">†</span> 5:3</a> <span class="fk">Et maledixi pulchritudini ejus. </span><span class="ft"> IDEM. Quia cum ex visa prosperitate malorum, pedes infirmorum nutent: fortes, videntes quæ pœna ad gloriam eorum sequatur, prosperitatem eorum reprobant statim. Infirmus cum qualitate rerum mutatur, dum videt prospera, laudat, dum mutantur, nihil esse judicat: sed firmus cum ipsa gloria pœnam considerat sequentem, et mox damnat. Sed quia proficientes in mundo multos secum trahunt, subdit:</span></p>
  </aside>

  <aside id="FN70">
    <p class="f"><a class="notebackref" href="#JB5_4"><span class="notemark">‡</span> 5:4</a> <span class="fk">Longe fient filii ejus. </span><span class="ft"> Id est, sequaces. </span><span class="fk">In porta. </span><span class="ft"> Ibid. Porta regni est dies judicii, in quo electi intrant ad gloriam, ante quem filii hujus mundi elati sunt, sed tunc conterentur.</span></p>
  </aside>

  <aside id="FN71">
    <p class="f"><a class="notebackref" href="#JB5_5"><span class="notemark">§</span> 5:5</a> <span class="fk">Et non erit qui eruat. </span><span class="ft"> Ibid. Quia illos ibi veritas eripit, quos hic per disciplinam premit. </span><span class="fk">Cujus messem. </span><span class="ft"> Habet quisque donum intelligentiæ, quo recta intelligit et dicit: Sed quia eadem non amat nec facit, a messe quam habet, jejunat; sed qui esurit justitiam ab illo audiens recta, se reficit, unde: </span><span class="fk">Quæ dicunt, facite Matth. 23.. </span><span class="fk">Et ipsum rapiet armatus. </span><span class="ft"> Ibid. Diabolus ut inermis vincitur, cum aperta mala suggerens, omnia bona similiter tollere conatur: sed armatus vincit, alia bona intacta præterit, alia latenter corrumpit. </span><span class="fk">Et bibent. </span><span class="ft"> IDEM. Stultus sæpe habet divitias, etc., usque ad et studiosus tarditate præpeditur? respondet:</span></p>
  </aside>

  <aside id="FN72">
    <p class="f"><a class="notebackref" href="#JB5_6"><span class="notemark">**</span> 5:6</a> <span class="fk">Nihil in terra fit sine causa. </span><span class="ft"> Quia inde ille justius de negligentia punitur, iste de studio coronatur. Sed quia ad intelligendum recta non modo studio, sed et persecutionibus erudimur, additum: </span><span class="fk">Et de humo non egredietur. </span><span class="fk">Et de humo non egredietur. </span><span class="ft"> Ibid. Humus, id est, elementa mundi in pœnam vertuntur delinquentium; unde dicitur: </span><span class="fk">Pugnabit pro eo, </span><span class="ft"> id est, pro Domino, orbis terrarum contra insensatos, sed tamen de eis non egredietur dolor, quia pœna non nascitur de his quæ feriunt, sed de his qui peccando percussiones extorserunt: sed quo exterior pœna castigat, eo mens ad superna levatur; unde subdit:</span></p>
  </aside>

  <aside id="FN73">
    <p class="f"><a class="notebackref" href="#JB5_7"><span class="notemark">††</span> 5:7</a> <span class="fk">Homo ad laborem nascitur. </span><span class="ft"> Quia impossibile est in hac peregrinatione sine labore esse: sed in eo quod caro affligitur, mens ad petenda alta levatur. </span><span class="fk">Vel homo, </span><span class="ft"> id est, carnalis, mala mundi sentit, quia inhianter bona ejus appetit. Sed cujus mens hæc transit, ut avis ad alta, penna spei levatus, nil mali sentit, congaudeat et de flagellis, sed quia hæc nullus suis viribus valet, subdit:</span></p>
  </aside>

  <aside id="FN74">
    <p class="f"><a class="notebackref" href="#JB5_8"><span class="notemark">‡‡</span> 5:8</a> <span class="fk">Quamobrem ego te. </span><span class="ft"> Id est, illum rogo per quem hæc tribui scio.</span></p>
  </aside>

  <aside id="FN75">
    <p class="f"><a class="notebackref" href="#JB5_9"><span class="notemark">§§</span> 5:9</a> <span class="fk">Mirabilia absque numero. </span><span class="ft"> Quia divinorum operum magnitudo, nec ex qualitate valet discuti nec ex quantitate numerari.</span></p>
  </aside>

  <aside id="FN76">
    <p class="f"><a class="notebackref" href="#JB5_10"><span class="notemark">***</span> 5:10</a> <span class="fk">Qui dat pluviam. </span><span class="ft"> Ibid. Hæc verba mystica sunt, quia amici Job societate ejus eruditi erant. </span><span class="fk">Dat pluviam terræ: </span><span class="ft"> cum arida gentilium corda gratia prædicationis infundit. </span><span class="fk">Irrigat autem aquis universa. </span><span class="ft"> Cum hominem spiritu replet ad fructificandum. Homo dicitur omnia, quia cum omnibus habet aliquid commune. Vel universa, id est, divites et pauperes, et omnes differentias hominum, quia bonum opus sequitur retributio.</span></p>
  </aside>

  <aside id="FN77">
    <p class="f"><a class="notebackref" href="#JB5_11"><span class="notemark">†††</span> 5:11</a> <span class="fk">Qui ponit humiles in sublime. </span><span class="ft"> GREG. Ut modo despecti judicent cum Domino. </span><span class="fk">Mœrentes. </span><span class="ft"> Quia quanto magis nunc adversis tribulantur, et se per lamenta castigant, tanto sublimiorem sospitatem habebunt etiam in hac vita. Hæc de electis possunt intelligi, ubi humiles alta mente omnia temporalia transcendunt, et afflicti sunt erecti sospitate, non insania, ut qui lætantur cum malefecerint. Hi vero de certitudine æternæ salutis hilarescunt.</span></p>
  </aside>

  <aside id="FN78">
    <p class="f"><a class="notebackref" href="#JB5_12"><span class="notemark">‡‡‡</span> 5:12</a> <span class="fk">Qui dissipat cogitationes. </span><span class="ft"> IDEM. Cum reprobi cogitent mala, Deus aliquando ne contra bonos prævaleant, vires tollit, ut effectu careant operis, et apud Deum conscientia rei sint.</span></p>
  </aside>

  <aside id="FN79">
    <p class="f"><a class="notebackref" href="#JB5_13"><span class="notemark">§§§</span> 5:13</a> <span class="fk">Qui apprehendit sapientes. </span><span class="ft"> Ibid. Quia consiliis Dei humana facta etiam tunc congrue serviunt cum resistunt, ut in venditione Joseph, ne adoraretur; in petitione præputiorum a Saul, ut David exstingueretur; in morte Domini, ne omnes crederent in eum. Deus alia concedit propitius, alia permittit iratus: quæ tunc in usum sui consilii vertit, ut quæ ejus consilio repugnant, ejus consilio militent; et quod sine ejus voluntate geritur, ejus voluntati contrarium non sit, unde: </span><span class="fk">Omnia quæcunque voluit, etc. </span></p>
  </aside>

  <aside id="FN80">
    <p class="f"><a class="notebackref" href="#JB5_14"><span class="notemark">*</span> 5:14</a> <span class="fk">Per diem incurrent. </span><span class="ft"> Quia in ipsa veritatis præsentia, perfidiæ errore cæcati sunt, videntes miracula Christi et de ejus deitate dubitantes. </span><span class="fk">Quasi in nocte. </span><span class="ft"> Palpando quærimus quæ oculis non videmus: Judæi miracula viderant, et adhuc quasi palpantes quærebant: </span><span class="fk">Si tu es Christus, dic nobis palam Joan. 10.. </span><span class="ft"> Sed horum manibus diu retineri non potuit Christus. </span><span class="fk">Per diem incurrent tenebras. </span><span class="ft"> Ibid. Mens invidi cum de bono alieno affligitur, de radio solis obscuratur. </span><span class="fk">Et quasi in nocte sic palpabunt in meridie. </span><span class="ft"> Dies boni operis in proximo exterius lucet: quasi in nocte palpant, quia, livore cæci, aliqua quæ reprehendant, invenire satagunt. Ecce Loth, id est, justus malis adversantibus intra domum recluditur et munitur, id est ad mentem revertitur et manet interius, Sodomitæ cæci circumeunt, id est, invidentes facta dictaque scrutantur, nec ostium, id est, aditum reprehensionis, inveniunt, sed parietem palpant, quia ubique laudabilis actio justi eis obviat. </span><span class="fk">Palpabunt. </span><span class="ft"> Sed pauper spiritu, id est, qui apud se non est elatus: salvatur a gladio oris, id est, iniqua persuasione.</span></p>
  </aside>

  <aside id="FN81">
    <p class="f"><a class="notebackref" href="#JB5_15"><span class="notemark">†</span> 5:15</a> <span class="fk">Porro salvum faciet egenum a gladio oris. </span><span class="ft"> Gladius oris est accusatio Judæorum. Manus violenti, gentilitas quæ crucifixit: sed hos Christus resurgendo superavit. In quo egeno, id est, humili populo fidelium spes vitæ sequentis solidatur. Iniquitas autem, quæ modo dilatat os suum in contumeliam Christi, claudet per supplicium, vel conversa cessat ab injuriis. Eadem de pravis generaliter. </span><span class="fk">De manu violenti pauperem. </span><span class="ft"> Id est adversa potestate, ut nec blandimentis suasionum trahatur, nec dolore suppliciorum frangatur. Pauper autem non trahitur, quia spes ejus fixa in æternis contra hæc solidatur. Ad cujus spei fructum cum pauper venerit, elatus obmutescit, et contrahit os: quia tormenta linguam ligant, quæ loquebatur contra justos detrahendo. Sed ut electus supplicia evadat, et ad præmia pertingat, debet hic flagellis purgari, unde subdit:</span></p>
  </aside>

  <aside id="FN82">
    <p class="f"><a class="notebackref" href="#JB5_17"><span class="notemark">‡</span> 5:17</a> <span class="fk">Increpationem ergo Domini ne reprobes. </span><span class="ft"> Ibid. Reprobat qui se injuste pati conqueritur. Eliphaz ergo putans Job pro purgatione percuti, non probatione fortitudinis, quia Job libere loquitur, causas suæ percussionis quærens, putat eum increpationem Domini reprobare. Sic hæretici quod recte ab Ecclesia agitur, ad malum convertunt.</span></p>
  </aside>

  <aside id="FN83">
    <p class="f"><a class="notebackref" href="#JB5_18"><span class="notemark">§</span> 5:18</a> <span class="fk">Quia ipse vulnerat. </span><span class="ft"> IDEM. Duobus modis vulnerat Deus quos ad salutem reducit. Aliquando percutit in corpore ut mentem sanet; aliquando sine exterioribus flagellis mentis duritiam suo desiderio percutit, et sic eam sanat, quæ secura in mundo mortua quiescebat. Sed, dum mens ad Deum anhelat et omnia sæcularia despicit, omnia mox ei vertuntur in tentationem, et eam affligunt; sed, dum transitorio labore atteritur, a perpetuo liberatur, et ideo subdit:</span></p>
  </aside>

  <aside id="FN84">
    <p class="f"><a class="notebackref" href="#JB5_19"><span class="notemark">**</span> 5:19</a> <span class="fk">In sex tribulationibus. </span><span class="ft"> Ibid. Senario, quem septimus sequitur, præsentis vitæ operatio et discursus signatur: quia, sexto die Deus omnia perficiens, hominem condidit, et septima quievit, qui non habet vesperam, id est, finem; in septima ergo tribulatione liberat, ne in septima malum attingat: quia hic paterne erudiens atterit, sed in die judicii a verbere abscondit.</span></p>
  </aside>

  <aside id="FN85">
    <p class="f"><a class="notebackref" href="#JB5_20"><span class="notemark">††</span> 5:20</a> <span class="fk">In fame. </span><span class="ft"> Ibid. Enumerat mala præsentis vitæ et adjutoria Dei. Fames mentis est silentium verbi Dei: quo subtracto, tentatio carnis invalescit, quæ est bellum. Sed Deus etiam in fame a morte animam eripit, quia verbo suo reficit. </span><span class="fk">Et in bello. </span><span class="ft"> Contra tentationes carnis fortes facit. Sed talis factus aliquando detractiones metuit, unde addit:</span></p>
  </aside>

  <aside id="FN86">
    <p class="f"><a class="notebackref" href="#JB5_21"><span class="notemark">‡‡</span> 5:21</a> <span class="fk">A flagello linguæ. </span><span class="ft"> Id est, ab exprobratione contumeliæ, propter quam irrisus a bono cessat; unde David: </span><span class="fk">Et a verbo aspero. </span><span class="ft"> Ab hac sanctus absconditur, quia, dum hic laudem non quærit, nec contumelias sentit; sed, quia post hæc aliquis cruciatus corporum timet, sequitur: </span><span class="fk">Et non timebis calamitatem. </span><span class="ft"> Id est, persecutionis: sed, quia talis in terrore judicii futuri securitatem sibi parat, subdit:</span></p>
  </aside>

  <aside id="FN87">
    <p class="f"><a class="notebackref" href="#JB5_22"><span class="notemark">§§</span> 5:22</a> <span class="fk">In vastitate et fame. </span><span class="ft"> Vastitas es gehenna quæ foris, etc., usque ad ut in articulo mortis ejus impetus non horreat, subditur: </span><span class="fk">Et bestias terræ. </span><span class="ft"> Quæ tempore mortis ad rapiendas animas effrenantur, sed sævientes non timet, qui blandientes secutus non est: et initium retributionis est, in obitu securitas mentis. Cum autem bene vivitur, cavendum est ne quis despectis cæteris de singularitate glorietur, sed sociale bonum recogitet, unde addit:</span></p>
  </aside>

  <aside id="FN88">
    <p class="f"><a class="notebackref" href="#JB5_23"><span class="notemark">***</span> 5:23</a> <span class="fk">Sed cum lapidibus regionum pactum. </span><span class="ft"> Quasi divisæ sunt regiones gentium, ecclesiæ moribus et linguas distantes; lapides electi, qui in ædificio ponuntur. Qui ergo recte vivit pacto se lapidibus jungit: quia in eo quod mundum deserit, sanctis per imitationem se alligat; unde impugnatio crescit, qua tamen attritus humilius Deo subditur, unde subjicit: </span><span class="fk">Et bestiæ terræ. </span><span class="ft"> Non pacatæ sed pacificæ, quia non pacem habent, sed pacem faciunt; quia cum acrius homo a diabolo impugnatur, amplius ad amorem impellitur, et cum eo robustior pax efficitur. Vel bestiæ sunt motus carnis, quæ continentia quasi cavea pressæ, etsi tentando rugiunt, non tamen ad effectum quasi ad rabiem morsus excedunt, in quo sunt pacificæ. Vel quia perturbant, amplius illud, ubi nulla contradictione vivitur, diligitur: et sic ad amorem intimæ quietis impellunt.</span></p>
  </aside>

  <aside id="FN89">
    <p class="f"><a class="notebackref" href="#JB5_24"><span class="notemark">†††</span> 5:24</a> <span class="fk">Et scies quod pacem. </span><span class="ft"> GREG. Pax vel inchoata, quæ hic est concepta ex desiderio Dei; vel plena, quæ in futuro ex visione Dei. Cum ergo mens Deo vel caro menti subjugatur, tabernaculum justi, id est, corpus quod mens inhabitat, pacem habet motibus desideriorum sub justitia refrenatis. Sed nihil est hæc castitas carnis, si non adsit mentis suavitas in amore proximi. </span><span class="fk">Et visitans speciem tuam non peccabis. </span><span class="ft"> Ibid. Species nostra est proximus, etc., usque ad quia ex semine boni operis uberes fructus prædicationis colligit; unde subditur:</span></p>
  </aside>

  <aside id="FN90">
    <p class="f"><a class="notebackref" href="#JB5_25"><span class="notemark">‡‡‡</span> 5:25</a> <span class="fk">Scies quoque quoniam multiplex erit semen tuum. </span><span class="ft"> Ille enim bene loquendi facundiam accipit, qui bene vivit, nec conscientia loquentem præpedit. Hinc est quod Ægyptii servi facti, frumenta ad semen percipiunt, qui ante liberi ad esum acceperant: quia cum plene Deo subdimur, verbo prædicationis replemur. Ante liberi sacro eloquio pasti; et tamen ad quædam quæ in mundo petimus vacantes. Ex prædicatione, magna proles fidelium sequitur. Et hoc est: </span><span class="fk">Et progenies tua, quasi herba terræ. </span><span class="ft"> Id est, innumerabilis. Vel herbæ comparatur, quia, arentem mundi gloriam deserens, spe interna virescit. Justo autem non sufficit hæc magna exterius agere, nisi etiam per contemplationem in æterna penetret; unde subditur:</span></p>
  </aside>

  <aside id="FN91">
    <p class="f"><a class="notebackref" href="#JB5_26"><span class="notemark">§§§</span> 5:26</a> <span class="ft"> Ingredieris in abundantia sepulcrum. Ibid. Sepulcrum est contemplatio, etc., usque ad quod utilitati proximorum refundant. </span><span class="fk">Sicut infertur acervus tritici. </span><span class="ft"> Quia tempus actionis primum est, extremum contemplationis. Et necesse est ut perfectus mentem prius virtutibus exerceat, et eam postea in horreum quietis condat. Vel sepulcrum est quies æterna, in qua tanto verius quiescitur, quanto perfectius vita corruptionis necatur. Hanc in abundantia ingreditur, qui post congesta hujus vitæ opera, huic mutabilitati plene mortuus, in secreto veri luminis occultatur, sicut triticum: quia justi in alieno tempore percussiones sentiunt, sed in suo, ut grana, in horreum intrant.</span></p>
  </aside>

  <aside id="FN92">
    <p class="f"><a class="notebackref" href="#JB5_27"><span class="notemark">*</span> 5:27</a> <span class="fk">Investigavimus. </span><span class="ft"> In hoc notat se, non secundum superficiem dixisse supra sepulcrum, bestias, lapides, tabernaculum, et hujusmodi, sed in his interiora quæsisse. </span><span class="fk">Quod auditum mente pertracta. </span><span class="ft"> Verba jactantiæ; et si bene docuit, imperitia est velle docere meliorem: unde dicta amicorum etsi recta, non recte dicta arguuntur.</span></p>
  </aside>

  <aside id="FN93">
    <p class="f"><a class="notebackref" href="#JB6_2"><span class="notemark">*</span> 6:2</a> <span class="fk">Utinam appenderentur. </span><span class="ft"> Tactus flagellis verbis lacessitur, non ut non erectus in defensionem contumax caderet: sed ut percussus tacens gratias egit, lacessitus recta respondit: </span><span class="fk">utinam appenderentur peccata. </span><span class="fk">Statera. </span><span class="ft"> Ibid. In manu patris Christus habens lancem misericordiæ et justitiæ, peccatum per misericordiam laxans, leve esse; calamitatem moriendo gravis esse ponderis ostendit. Cui et hoc gratiæ dat, ut ipsa cognoscibilis sit calamitas. Cæcus enim homo in exsilio, quasi in patria, gaudebat: sed Deus extra apparens hominem intus revocat, ut viso quod amisit, grave doleat quod tolerat; dicit ergo: </span><span class="fk">Utinam appenderentur. </span><span class="ft"> Id est, malum nostræ, etc., usque ad pensans judicia Dei quibus affligitur, et hoc est:</span></p>
  </aside>

  <aside id="FN94">
    <p class="f"><a class="notebackref" href="#JB6_3"><span class="notemark">†</span> 6:3</a> <span class="fk">Unde et verba mea dolore sunt plena, quia sagittæ Domini. </span><span class="ft"> Id est, percussio animadversionis Dei, quæ non me, ut multos, inemundatum dimittit.</span></p>
  </aside>

  <aside id="FN95">
    <p class="f"><a class="notebackref" href="#JB6_4"><span class="notemark">‡</span> 6:4</a> <span class="fk">Ebibit spiritum. </span><span class="ft"> GREG. Id est, elationem compescit, ut dicat: </span><span class="fk">Defecit spiritus meus Psal. 76.. </span><span class="ft"> Et non solum gemo quod patior, sed timeo quod minaris, et hoc est: </span><span class="fk">Terrores Domini militant: </span><span class="ft"> ne post hoc mors æterna sequatur. Sed quia staturæ adventum desiderat, quo ardore eumdem gentilitas, et Judæa sitiat, supponit, cum ait:</span></p>
  </aside>

  <aside id="FN96">
    <p class="f"><a class="notebackref" href="#JB6_5"><span class="notemark">§</span> 6:5</a> <span class="fk">Nunquid rugiet onager, </span><span class="ft"> id est, agrestis asinus, etc., usque ad sed carnaliter tenebatur, subdit:</span></p>
  </aside>

  <aside id="FN97">
    <p class="f"><a class="notebackref" href="#JB6_6"><span class="notemark">**</span> 6:6</a> <span class="fk">Aut poterit comedi insulsum. </span><span class="ft"> Sal est virtus occultæ intelligentiæ, etc., usque ad convertendo esuriens recepit. Ibid. Ille desiderat stateram, nos jam per fidem ejus vivimus; sed tamen pro purgatione sagittas ejus patimur, et terrore futuri timemus. Sed quia filii sumus, non debemus timere ut Dominum, sed diligere ut Patrem, et ad eum anhelare, ubi cibo, id est, æternitate ejus pascamur, pro quo modo rugimus, unde: </span><span class="fk">Nunquid rugiet onager. </span><span class="ft"> Ibid. Onager, est populus qui, etc., usque ad etiam ab hujusmodi verbis se separant, et hoc est: </span><span class="fk">Aut poterit comedi insulsum. </span><span class="ft"> Sed jam in alto positi, a stultis semoti, sæpe dum sola propria ad ferendum dura procurant, pro amore veritatis non sunt accincti. </span><span class="fk">Aut potest aliquis gustare. </span><span class="ft"> GREG. Durum est petere quod cruciat, quod vitam fugat, sed sæpe cum fit in alto, ad ferenda stultorum mala se inclinat, ut eos trahat. Aucto enim desiderio cœlestium angustiatur, et præ dulcedine illorum amara sæculi non metuit. Unde, et post impossibilem mortis gustum, subdit:</span></p>
  </aside>

  <aside id="FN98">
    <p class="f"><a class="notebackref" href="#JB6_7"><span class="notemark">††</span> 6:7</a> <span class="fk">Quæ prius nolebat tangere, </span><span class="ft"> id est, mala sæculi jam sunt dulces cibi præ amore cœli. Et cum hæc dulcia sint, </span><span class="fk">Quis det ut veniat petitio mea?</span></p>
  </aside>

  <aside id="FN99">
    <p class="f"><a class="notebackref" href="#JB6_9"><span class="notemark">‡‡</span> 6:9</a> <span class="fk">Qui cœpit, ipse me conterat. </span><span class="ft"> GREG. in Job lib. 7. Conterit adversarius, et defecit a te homo. Conterit Deus, et fractus a vitiis in virtute solidatur. Qui ergo per flagella Deo appropriare desiderat, dicit: </span><span class="fk">Qui cœpit, ipse conterat, </span><span class="ft"> quia aliquando incipit Deus contritionem vitiorum, et in ipso provectus initio homo extollitur, et sic hostis exclusus, gravior assumptis aliis spiritibus surripit, et virtutes conterit. </span><span class="fk">Solvat manum, </span><span class="ft"> id est, exerceat effectum; dum enim inflatus longa prosperitate amorem suum per flagella non exercet, quasi manum ad ferienda vitia ligatam tenet, unde peccanti populo dicit: Jam non irascar tibi, et zelus meus recessit a te. </span><span class="fk">Succidat me. </span><span class="ft"> Cum enim dolor vel tentatio non percutit, elatio mentis succisa cadit, ut jam quærat manum levantis.</span></p>
  </aside>

  <aside id="FN100">
    <p class="f"><a class="notebackref" href="#JB6_10"><span class="notemark">§§</span> 6:10</a> <span class="ft"> Et hæc mihi sit consolatio ut affligens.] Ibid. Quasi quibusdam hic parcit, ut æternum feriat; sed me hic non parcens feriat, quod est mihi consolatio. Timent enim sancti hic sibi parci. Quod hæc non tumenti, sed humili mente dixit, ostendit in his. </span><span class="fk">Nec contradicam sermonibus. </span><span class="ft"> Sermones Dei ad nos: non modo dicta, sed et facta, ut hic percussio Job; cui murmurando non contradicit, quia et quem feriendo tolerat, sanctum vocat.</span></p>
  </aside>

  <aside id="FN101">
    <p class="f"><a class="notebackref" href="#JB6_11"><span class="notemark">***</span> 6:11</a> <span class="ft"> Quæ est enim fortitudo mea? Ibid. Alia est fortitudo bonorum, etc., usque ad et pro ea quam non amat, pati recusat, dicit ergo: </span><span class="fk">Quæ est enim fortitudo, aut quis finis? </span><span class="ft"> Id est, mala, etc., usque ad unde infirmus habet vires, unde subjungit:</span></p>
  </aside>

  <aside id="FN102">
    <p class="f"><a class="notebackref" href="#JB6_13"><span class="notemark">†††</span> 6:13</a> <span class="fk">Ecce non est auxilium. </span><span class="ft"> Ad majoris quoque meritum fortitudinis, quomodo a proximis destituitur, addit: </span><span class="fk">Necessarii quoque. </span><span class="ft"> Si exterius despectus, intus solio judicii præsidet; nam ad sententias erumpit: </span><span class="fk">Qui tollit, etc. </span></p>
  </aside>

  <aside id="FN103">
    <p class="f"><a class="notebackref" href="#JB6_14"><span class="notemark">‡‡‡</span> 6:14</a> <span class="fk">Qui tollit ab amico suo. </span><span class="ft"> Ibid. Amicus est quilibet proximus, etc., usque ad qui intus dudum æterna negligendo perierunt: de quibus recte dicitur:</span></p>
  </aside>

  <aside id="FN104">
    <p class="f"><a class="notebackref" href="#JB6_17"><span class="notemark">§§§</span> 6:17</a> <span class="fk">Et ut incaluerint, </span><span class="ft"> id est, cum per cognitionem pœnæ fervere cœperint, a delectatione carnis, quam desiderio tenebant, separabuntur. Mali æterna non intelligunt, nisi cum jam pro terrenis puniuntur: tunc mens æstuat, et igne seræ pœnitentiæ se inflammat; tunc ejus duritia per supplicium liquatur, unde propheta: </span><span class="fk">Tantummodo vexatio sola intellectum dabit auditui</span><span class="ft"> Isai. 28., hoc tunc passuri, interim his implicantur.</span></p>
  </aside>

  <aside id="FN105">
    <p class="f"><a class="notebackref" href="#JB6_18"><span class="notemark">*</span> 6:18</a> <span class="fk">Involutæ sunt. </span><span class="ft"> Omne quod involvitur in se replicatur: sic mali, volentes aliquando bona quasi extra se tensi, ad consueta mala tentati replicantur. Vel involutæ sunt, qui etsi aliquando victa una nequitia pedem levant, regnans altera et ad eam quam vicerant implicat, ut qui jam spreta avaritia adhuc luxuriosus est, pro pretio luxuriæ ad avaritiam redit. Sic ope vicaria fugitivum suum vitia retinent, et quasi laqueis egressus ligant, unde sæpe lapsi ad suas voluptates redeunt, nec curant ea quæ permanent, unde subdit: </span><span class="fk">Ambulabunt in vacuum et peribunt. </span><span class="ft"> Quia nihil secum de fructu sui laboris portant. Sed justus in conspectu Domini non apparet vacuus: portat enim manipulos justitiæ. Ab illorum autem imitatione per finem terret, </span><span class="fk">Considerate semitas, etc. </span></p>
  </aside>

  <aside id="FN106">
    <p class="f"><a class="notebackref" href="#JB6_19"><span class="notemark">†</span> 6:19</a> <span class="fk">Considerate semitas. </span><span class="ft"> Ibid. Thema interpretatur </span><span class="fk">auster, </span><span class="ft"> Saba rete: Auster qui tepore membra dissolvit, est hic fluxa vivendi </span><span class="fk">remissio; </span><span class="ft"> rete est actionis obligatio, et fluxis actibus homo implicatur, dum non perfecte mundum deserit, dum non districto studio, sed dissolutis gressibus vadit, ut qui pro amore carnali parentum ad ea quæ Dei sunt præpeditur. </span><span class="fk">Considerate, </span><span class="ft"> dicit, quia perversa agendo diligimus, sed hæc visa in aliis dijudicamus, unde ad nos reversi de hujusmodi erubescimus. </span><span class="fk">Exspectate paulisper. </span><span class="ft"> Quia parum est quidquid finitur; sed qui hoc longum putat, de æternis non curat. Dicta brevitate vitæ contra iniquos insurgit voce justorum</span></p>
  </aside>

  <aside id="FN107">
    <p class="f"><a class="notebackref" href="#JB6_20"><span class="notemark">‡</span> 6:20</a> <span class="fk">Confusi sunt. </span><span class="ft"> Quia scilicet mali bonos per aspera a spe conantur retrahere: quod si peragunt, exsultant; si non, incassum crudeles fuisse erubescunt; unde et quid in retributione fiat, subdit: </span><span class="fk">Venerunt quoque. </span><span class="ft"> In judicio mali ad justos perveniunt, quia eorum gloriam videbunt, ut gravius doleant videntes quod perdiderunt. Tunc pudor eos operit, cum testis conscientia urit. Eadem spiritualiter. Amici Job confusi sunt, quia dum eum ad desperationem inflectere nequeunt, confunduntur, venerunt dum jam mentis constantiam intus agnoscunt et erubescunt. Quos ostendit de numero eorum qui Deum non timent, nisi suis vel aliorum adversis territi.</span></p>
  </aside>

  <aside id="FN108">
    <p class="f"><a class="notebackref" href="#JB6_21"><span class="notemark">§</span> 6:21</a> <span class="fk">Nunc venistis, et modo videntes plagam meam. </span><span class="ft"> Ibid. Quasi, ego Deum et ante adversa timui, vos qui ex amore Deum non timetis, ex solo verbere formidatis.</span></p>
  </aside>

  <aside id="FN109">
    <p class="f"><a class="notebackref" href="#JB6_22"><span class="notemark">**</span> 6:22</a> <span class="fk">Nunquid dixi. </span><span class="ft"> Ecclesia substantia hæreticorum quorum figura sunt amici Job non eget, id est, carnali sapientia; et recta, quæ contra diabolum de conversione aliquando loquuntur, audire ab eis renuit, quia per hæc ad perfidiam trahunt. </span><span class="fk">Manus hostis</span><span class="ft"> est fortitudo Satanæ. </span><span class="fk">Robusti</span><span class="ft"> sunt maligni spiritus. </span><span class="fk">Nunquid dixi: Afferte. </span><span class="ft"> Contra divites mundi, etc., usque ad et quod in seipsis despiciunt, et in aliis.</span></p>
  </aside>

  <aside id="FN110">
    <p class="f"><a class="notebackref" href="#JB6_24"><span class="notemark">††</span> 6:24</a> <span class="fk">Docete me. </span><span class="ft"> Hoc vel prioribus subjungitur, vel per se dicitur per increpationem.</span></p>
  </aside>

  <aside id="FN111">
    <p class="f"><a class="notebackref" href="#JB6_25"><span class="notemark">‡‡</span> 6:25</a> <span class="fk">Quare detraxistis. </span><span class="ft"> GREG. Mundus esse debet, etc., usque ad reprehensibilia profertis ad increpandum? Ibid. Duo genera locutionis noxia sunt, quod et perversa laudat et quod etiam recta vituperat; ibi favor, hic ira: de hoc amicos Job arguit; ad quod vitium ex otiosis dictis pervenitur, unde subdit:</span></p>
  </aside>

  <aside id="FN112">
    <p class="f"><a class="notebackref" href="#JB6_26"><span class="notemark">§§</span> 6:26</a> <span class="fk">Et in ventum. </span><span class="ft"> In ventum verba proferre, etc., usque ad sit ergo ostium linguæ quod modo claudatur, modo aperiatur.</span></p>
  </aside>

  <aside id="FN113">
    <p class="f"><a class="notebackref" href="#JB6_27"><span class="notemark">***</span> 6:27</a> <span class="fk">Super pupillum. </span><span class="ft"> GREG. in Job lib. 8. Ecce quantæ infirmitatis se esse perpendat, etc., usque ad si tolerat quos non amat, vel si non tolerat quos amat.</span></p>
  </aside>

  <aside id="FN114">
    <p class="f"><a class="notebackref" href="#JB6_28"><span class="notemark">†††</span> 6:28</a> <span class="fk">Videte an mentiar. </span><span class="ft"> Ibid. Quia humilis, quæ dicit, non ex auctoritate præcipit, sed ex ratione persuadet; sed quia occasione rationis, contrarii ad contentionem effrenantur, subdit.</span></p>
  </aside>

  <aside id="FN115">
    <p class="f"><a class="notebackref" href="#JB6_29"><span class="notemark">‡‡‡</span> 6:29</a> <span class="fk">Respondete, obsecro absque contentione. </span><span class="ft"> Quia hæretici inquisitionibus non intendunt veritatem assequi, sed victores videri. </span><span class="fk">Et loquentes, etc. </span><span class="ft"> Quia qui loquitur, judicio auditoris subditur. Inter cor et linguam ejus æquus arbiter sit, ut nihil præcipitanter de corde per linguam prodeat, sed prius examinet quam dicat. Et quia qui prius de suis, recte judicant de dictis alienis, addit:</span></p>
  </aside>

  <aside id="FN116">
    <p class="f"><a class="notebackref" href="#JB6_30"><span class="notemark">§§§</span> 6:30</a> <span class="fk">Et non invenietis in lingua mea. </span><span class="ft"> Quia non vobis in me stultitia sonat, si a vestra conscientia non procedat; sic Ecclesia prius falsa hostium destruit, post vera aperit, quibus non est locus dum falsa pro veris habentur; per </span><span class="fk">linguam</span><span class="ft"> aperta locutio, per </span><span class="fk">fauces</span><span class="ft"> occulta tractatio, quia quod Ecclesia foris prædicat, vivendo custodit.</span></p>
  </aside>

  <aside id="FN117">
    <p class="f"><a class="notebackref" href="#JB7_1"><span class="notemark">*</span> 7:1</a> <span class="fk">Et sicut dies mercenarii. </span><span class="ft"> GREG. Qui dies cito transire optat, ut ad laboris præmium veniat, sic omnis justus; et sicut ille in alienis laboribus sudat, sed proprium præmium sibi parat, sic justus in mundanis malis sudet, ut cœlestia bona capiat. Cavet ne vacuus ab opere dies eat, et præmium minuatur. Patitur dura, ut magis coronetur, licet merces jam sit in corde; sed tamen gravius æstus sentitur in corpore, ut post sit refrigerium in quiete, et hoc est:</span></p>
  </aside>

  <aside id="FN118">
    <p class="f"><a class="notebackref" href="#JB7_2"><span class="notemark">†</span> 7:2</a> <span class="fk">Sicut servus. </span><span class="ft"> Bene omnis electus servus dicitur, quamdiu sub jugo corruptionis hujus est, antequam veniat in libertatem gloriæ. </span><span class="fk">Et sicut mercenarius. </span><span class="ft"> Qui de gravitate operis lacessit, nisi spe finis relevaretur, sed illo viso nihil putat quod sentit.</span></p>
  </aside>

  <aside id="FN119">
    <p class="f"><a class="notebackref" href="#JB7_3"><span class="notemark">‡</span> 7:3</a> <span class="fk">Menses vacuos. </span><span class="ft"> A rebus mundi, quia non eas quærunt per actus suos boni, et noctes adversitatum tolerant laboriosas, quando jam sunt in cruciatu corporis. Vel menses vacui, quia modo est labor, sed nondum præmium. </span><span class="fk">Noctes laboriosas. </span><span class="ft"> Enumerat, etc., usque ad eo magis gemit diu nescisse quod quærit, et quod inaniter laboravit.</span></p>
  </aside>

  <aside id="FN120">
    <p class="f"><a class="notebackref" href="#JB7_4"><span class="notemark">§</span> 7:4</a> <span class="fk">Si dormiero. </span><span class="ft"> Ibid. Secundum historiam animus dolentis exprimitur, qui, cogente mœstitia, per diversa desideria vagatur; in nocte diem, in die vesperam desiderat, quia dolor non sinit placere quod adest; et jam hoc expertus grave, consolante desiderio aliud exspectat; sed nec sic dolor finitur, unde: </span><span class="fk">Et replebor doloribus. </span><span class="ft"> Causa autem doloris hæc est:</span></p>
  </aside>

  <aside id="FN121">
    <p class="f"><a class="notebackref" href="#JB7_5"><span class="notemark">**</span> 7:5</a> <span class="fk">Induta est. </span><span class="ft"> Ibid. Eadem subtilius in Ecclesia, etc., usque ad non eis est hic integra salus, unde subdit: </span><span class="fk">Et replebor doloribus usque ad tenebras. </span><span class="ft"> Quia securitatem non invenit, donec penitus tempus tentationis relinquit. Doloris autem causam subdit: </span><span class="fk">Induta est caro, </span><span class="ft"> id est, carnalis vita quam ago, vel mala operatione polluitur, vel inde restricta, ex memoria imaginibus peccatorum fuscatur, quæ quasi pulvis ante oculos surgunt. Ecclesia vero in quibusdam putredinem luxuriæ carnis sentit, in quibus terrenis actibus deditis pulvere conspergitur: de utrisque subdit: </span><span class="fk">Cutis mea. </span><span class="ft"> Cutis sunt in Ecclesia, qui solis exterioribus curis vacant: quorum corda desperatio siccat, et ideo contrahuntur, non extenti per longanimitatem ad æternam vitam: præsentibus hærent: quod ideo fit, quia non attendunt quam fugitiva hæc vita sit. Sed Ecclesia econtra:</span></p>
  </aside>

  <aside id="FN122">
    <p class="f"><a class="notebackref" href="#JB7_6"><span class="notemark">††</span> 7:6</a> <span class="fk">Dies mei velocius. </span><span class="ft"> Sicut tela filis, sic vita diebus singulis proficit: sed quo magis crescit, ad incisionem tendit. Sed et telæ festinantiam velocitas vitæ transit, quæ semper deficit. Et ideo electi cor non in ea figunt, unde ait: </span><span class="fk">Et consumpti sunt, </span><span class="ft"> id est, nullam mihi fiduciam pono in his: quod faciunt reprobi, ego non.</span></p>
  </aside>

  <aside id="FN123">
    <p class="f"><a class="notebackref" href="#JB7_7"><span class="notemark">‡‡</span> 7:7</a> <span class="fk">Memento. </span><span class="ft"> Ibid. Id est, benignus velociter transeuntem respice, quia humanæ brevitatis consideratio, Deo est grata oblatio. </span><span class="fk">Quia ventus est. </span><span class="ft"> Vita æterna et solida: hic vita nec solida nec manens judicatur. Ibid. Et quia postquam transit vita, non est locus merendi veniam, subdit: </span><span class="fk">Et non revertitur. </span><span class="ft"> Id est, post mortem, mens suam retributionem videns, non revocatur ad exhibenda bona opera: unde dives de se desperans, quod est aggravatio pœnæ, pro fratribus rogat. Ecce vita transit, quod sequitur permanet. Post etiam,</span></p>
  </aside>

  <aside id="FN124">
    <p class="f"><a class="notebackref" href="#JB7_8"><span class="notemark">§§</span> 7:8</a> <span class="fk">Nec aspiciet me visus hominis. </span><span class="ft"> Id est misericordia Redemptoris, quæ peccantium duritiam emollit, ut cum Petrum respexit Luc. 22.; sed post mortem non liberat, quem ante gratia non reformat. Non visus hominis, sed, </span><span class="fk">Oculi tui in. </span><span class="ft"> GERG. Id est, districtum judicem ad feriendum videbis, et qui hic exspectatus ad pœnitentiam substiti, jam non subsistat. Hoc justo convenit, qui timet omne quod agit, et remota pietate se periturum præscit, et non subsistit ante oculos, quia pœnæ vita non sufficit, si justitia eum premit. Nec enim astra, id est qui sanctitate lucent, coram eo munda sunt. Culpa autem et pœna humani generis breviter subditur.</span></p>
  </aside>

  <aside id="FN125">
    <p class="f"><a class="notebackref" href="#JB7_9"><span class="notemark">***</span> 7:9</a> <span class="fk">Sicut consumitur nubes. </span><span class="ft"> Ibid. Nubes ad alta levatur, etc., usque ad vade in domum tuam.</span></p>
  </aside>

  <aside id="FN126">
    <p class="f"><a class="notebackref" href="#JB7_10"><span class="notemark">†††</span> 7:10</a> <span class="fk">Neque cognoscet eum amplius locus. </span><span class="ft"> Ibid. Locus hominis Deus est, etc., usque ad adhuc de corruptione carnis contradictionem sentit.</span></p>
  </aside>

  <aside id="FN127">
    <p class="f"><a class="notebackref" href="#JB7_12"><span class="notemark">‡‡‡</span> 7:12</a> <span class="fk">Nunquid mare sum. </span><span class="ft"> Ibid. Carcer, est caro quæ impedit, etc., usque ad nunc subdit consilium contra ea.</span></p>
  </aside>

  <aside id="FN128">
    <p class="f"><a class="notebackref" href="#JB7_15"><span class="notemark">§§§</span> 7:15</a> <span class="fk">Quamobrem elegit. </span><span class="ft"> Ibid. Anima, est intentio mentis, etc., usque ad </span><span class="fk">si hoc mihi facturus es interfice me. </span></p>
  </aside>

  <aside id="FN129">
    <p class="f"><a class="notebackref" href="#JB7_16"><span class="notemark">*</span> 7:16</a> <span class="fk">Parce mihi, Domine, </span><span class="ft"> ut æterna des, quia contemptu illorum hæc melius sperantur. Dum parci sibi petit, probat quod non a Deo desperavit; quod est, suspendium elegit, hoc est, desperavit, de eodem intulit, parce: quod est, mortem ossa: hoc est, non ultra vivant hoc tertio. </span><span class="fk">Nihil enim sunt dies mei. </span><span class="ft"> Qui æterna considerat, ad se rediens bene hos dies nihil vocat, et districte judicari formidat.</span></p>
  </aside>

  <aside id="FN130">
    <p class="f"><a class="notebackref" href="#JB7_17"><span class="notemark">†</span> 7:17</a> <span class="fk">Quid est homo. </span><span class="ft"> Ibid. Magnificat Deus hominem multo spirituali munere, et erga eum ponit cor, quia pro datis districtius judicat. Sed quid homo? quasi: etsi magnificatus ultra se donis tuis, tamen quia caro est, si sine pietate judicetur, ferre non potest, unde adhuc addit:</span></p>
  </aside>

  <aside id="FN131">
    <p class="f"><a class="notebackref" href="#JB7_18"><span class="notemark">‡</span> 7:18</a> <span class="fk">Visitas eum diluculo. </span><span class="ft"> Diluculum est cum de nocte vitiorum et ignorantiæ ad lucem venit homo, in quo et mox probatur: ne enim bona a se habere glorietur, tentatione concuti permittitur, ut altitudo Dei et sui infirmitas videatur, sicut Salomon post sapientiam tentatur a meretricibus; hæc tota hac mortalitate homo patitur unde: </span><span class="fk">Usquequo non parcis mihi. </span></p>
  </aside>

  <aside id="FN132">
    <p class="f"><a class="notebackref" href="#JB7_19"><span class="notemark">§</span> 7:19</a> <span class="fk">Salivam. </span><span class="ft"> Ibid. Saliva in os a capite labitur, etc., usque ad qui hoc vult mereri, fatetur malum quod fecit: </span><span class="fk">Peccavi, etc. </span></p>
  </aside>

  <aside id="FN133">
    <p class="f"><a class="notebackref" href="#JB7_20"><span class="notemark">**</span> 7:20</a> <span class="fk">Peccavi, quid faciam tibi. </span><span class="ft"> Ibid. Quasi: quid in recompensationem tibi offeram non invenio, quia omnis virtus hominis ad culpam abluendam infirma est. Vel, </span><span class="fk">quid faciam tibi, </span><span class="ft"> quasi: omnia bona non tibi, sed nobis prosunt. </span><span class="fk">O custos hominum. </span><span class="ft"> Quia nos sic destituit, ut nos custodire nequeamus, et si quid conamur, peccatis gravamur, unde: </span><span class="fk">Quare posuisti me contrarium. </span><span class="ft"> Cum homo serpenti credidit, etc., usque ad sed misericordiam quærit, unde addit:</span></p>
  </aside>

  <aside id="FN134">
    <p class="f"><a class="notebackref" href="#JB7_21"><span class="notemark">††</span> 7:21</a> <span class="fk">Cur non tollis. </span><span class="ft">Ecce desiderium Mediatoris, qui tollit peccata mundi. Vel, tunc peccatum plene tolletur, cum in corruptionem homo mutabitur. Desiderat ergo Redemptorem vel resurrectionem, unde et pœnam quam ex origine meruit, et judicium quod ex propria actione timet, adjungit. Ecce nunc peccanti homini dictum est: Cinis es, et in cinerem reverteris. </span><span class="fk">Quare posuisti me contrarium. </span><span class="ft"> Ibid. Quia inferior, factus contrarius modo superiori, id est Deo: ideo nostrum inferius, id est sensualitas, factum est contrarium superiori, id est spiritui, ut semper pugnent. </span><span class="fk">Mane, </span><span class="ft"> id est, in adventu judicis, cui omnia aperta. Quærere Dei, est districte judicare, ante quem nec justus subsistit; sed hoc est solatium liberationis, quod se sufficere non posse dicit humilis; plangit ergo mortem quæ nunc est, timet judicium quod imminet.</span></p>
  </aside>

  <aside id="FN135">
    <p class="f"><a class="notebackref" href="#JB8_1"><span class="notemark">*</span> 8:1</a> <span class="fk">Respondens autem. </span><span class="ft"> GREG. Sciendum est imprimis, quia sicut Eliphaz sanctissimum Job de superbia principaliter notavit, licet et de hypocrisi breviter tetigerit, ita et iste de hypocrisi principaliter notare intendit; sed priusquam hoc faciat, quiddam præmittit unde perpenditur quam onerosa ei fuerint verba ipsius Job, verba scilicet ædificationis: quasi ergo ulterius bene loquentem pati non possit, indignative in hæc verba prorupit, dicens:</span></p>
  </aside>

  <aside id="FN136">
    <p class="f"><a class="notebackref" href="#JB8_2"><span class="notemark">†</span> 8:2</a> <span class="fk">Usquequo loqueris talia. </span><span class="ft"> Quasi dicat: quare loqueris inutilia? et spiritus multiplex. </span><span class="fk">Usque loqueris talia. </span><span class="ft"> Ibid. Quia gravia sunt iniquo verba ædificationis quasi ferre non possit; et quia non vult corrigi, bene dicta criminatur. </span><span class="fk">Et spiritus multiplex. </span><span class="ft"> Ibid. Dum multiplicitatem sermoni ejus tribuit, inopiam intelligentiæ ipsius reprehendit. Et nota esse quatuor genera loquendi. Alii enim ampli sunt ore et sensu, qui laudandi sunt; alii vero utroque stricti, qui miserandi; alii sensu ampli, sed non possunt eloqui, qui sunt adjuvandi; alii sensu inopes, sed lingua torrentes, qui despiciendi: quod iste in crimen Job torquet.</span></p>
  </aside>

  <aside id="FN137">
    <p class="f"><a class="notebackref" href="#JB8_3"><span class="notemark">‡</span> 8:3</a> <span class="fk">Nunquid Deus. </span><span class="ft"> GREG. Hæc Job nec negaverat nec ignorabat, etc., usque ad quasi juste perierint, alios feriunt, unde subdit:</span></p>
  </aside>

  <aside id="FN138">
    <p class="f"><a class="notebackref" href="#JB8_4"><span class="notemark">§</span> 8:4</a> <span class="fk">Etiamsi filii tui peccaverunt, etc. Si diluculo: </span><span class="ft"> quasi ipsi in luce, Ecclesia sit in nocte: quam vocant, ut per cognitionem Dei surgat, et per precem pœnitentiæ præterita diluat, </span><span class="fk">si mundus</span><span class="ft"> in cogitatione, </span><span class="fk">rectus</span><span class="ft"> in opere.</span></p>
  </aside>

  <aside id="FN139">
    <p class="f"><a class="notebackref" href="#JB8_6"><span class="notemark">**</span> 8:6</a> <span class="fk">Evigilabit. </span><span class="ft"> Qui ab adjutorio tui modo errantis dormit. </span><span class="fk">Et pacatum reddet. </span><span class="ft"> GREG. Id est præsentis vitæ tranquillitatem restituet, quam solam æstimant esse Dei remunerationem. </span><span class="fk">Habitaculum justi. </span><span class="ft"> Ibid. Consilium mentis dicunt quod pacatur, quia si eos ad sua trahunt, a contentione conticescunt. Opes quoque intelligentiæ promittunt dicendo.</span></p>
  </aside>

  <aside id="FN140">
    <p class="f"><a class="notebackref" href="#JB8_7"><span class="notemark">††</span> 8:7</a> <span class="fk">In tantum. </span><span class="ft"> Sed quia verbis eorum non facile creditur, sententias patrum in argumentum sui erroris inflectunt, unde additur: </span><span class="fk">Ut priora. </span><span class="ft"> Quia et amissa recuperari, et adhuc majora præsentis vitæ præmia promittunt.</span></p>
  </aside>

  <aside id="FN141">
    <p class="f"><a class="notebackref" href="#JB8_8"><span class="notemark">‡‡</span> 8:8</a> <span class="fk">Interroga enim genera. </span><span class="ft"> Non videri, sed investigari monent, quia hoc nolunt conspici, quod liquido patet cunctis.</span></p>
  </aside>

  <aside id="FN142">
    <p class="f"><a class="notebackref" href="#JB8_9"><span class="notemark">§§</span> 8:9</a> <span class="fk">Hesterni: </span><span class="ft"> aliquando moraliter docent ex præteritis præsentia conjici, scilicet ex transitu eorum quod hæc nulla sint, unde subdit, </span><span class="fk">hesterni. </span><span class="ft"> Quia, si pristina recolitur generatio, hæc vita cito transire ut umbra cognoscitur.</span></p>
  </aside>

  <aside id="FN143">
    <p class="f"><a class="notebackref" href="#JB8_10"><span class="notemark">***</span> 8:10</a> <span class="fk">Ipsi docebunt. </span><span class="ft"> Laudant patres nobiscum, unde magis nos impugnet. </span><span class="fk">De corde. </span><span class="ft"> Ibid. Quasi tu habes simplicitatem spiritus in ore, non in corde: illi contra. Sæpe mali, se non attendentes, bonos lacerant, et vel bona, quæ non videndo, sed audiendo didicerunt, proferunt; vel mala, quæ ipsi agunt, aliis ingerunt, et ita factis se excusant, verbis judicant. Sic Baldath simulator justitiæ contra hypocritas mira dicit, et de his docere justum præsumit, quæ convenirent pravis. Vecors qui, hortis sitientibus, in flumine aquam fundit.</span></p>
  </aside>

  <aside id="FN144">
    <p class="f"><a class="notebackref" href="#JB8_11"><span class="notemark">†††</span> 8:11</a> <span class="fk">Nunquid vivere potest. </span><span class="ft"> Ibid. Scirpo vel carecto hypocritam comparat, etc., usque ad sed alienis criminibus ostendat. </span><span class="fk">Ante omnes herbas. </span><span class="ft"> Ibid. Et justi herbæ, secundum carnem, quia omnis caro fenum Isa. 48.; qui arescunt, quia eorum opera cum carnis vita deficiunt. Sed hypocritarum ante: quia mox bona deserunt, ut ea consecuti sunt, propter quæ simulaverunt. Hi sunt </span><span class="fk">fenum tectorum, quod priusquam evellatur, exaruit. </span></p>
  </aside>

  <aside id="FN145">
    <p class="f"><a class="notebackref" href="#JB8_13"><span class="notemark">‡‡‡</span> 8:13</a> <span class="fk">Sic viæ omnium. </span><span class="ft"> Ecce cui comparat scirpum vel carectum: spes hypocritæ est gloria, et hujusmodi sæcularia, quæ pereunt; æterna permanent.</span></p>
  </aside>

  <aside id="FN146">
    <p class="f"><a class="notebackref" href="#JB8_14"><span class="notemark">§§§</span> 8:14</a> <span class="fk">Non ei placebit vecordia. </span><span class="ft"> Ibid. Vecordia est magnam rem vili pretio vendere, id est, bona laboriosa agere pro favore: hac modo delectatur, sed in pœna displicebit, et tunc sciet nihil fuisse omnia quæ transierunt, unde: </span><span class="fk">Et sicut tela aranearum fiducia ejus. </span><span class="ft"> Tela aranearum studiose texitur, flatu venti dissipatur: sic, quidquid hypocrita exsudat, favoris aura tollit.</span></p>
  </aside>

  <aside id="FN147">
    <p class="f"><a class="notebackref" href="#JB8_15"><span class="notemark">*</span> 8:15</a> <span class="fk">Innitetur super domum suam. </span><span class="ft"> Domus mentis, est quælibet res quam per dilectionem habitat animus: domus ergo hypocritæ, est favor. Vel, domus est fiducia sanctitatis, quæ coram hominibus, sed non coram Deo stabit.</span></p>
  </aside>

  <aside id="FN148">
    <p class="f"><a class="notebackref" href="#JB8_16"><span class="notemark">†</span> 8:16</a> <span class="fk">Humectus videtur. </span><span class="ft"> Scirpus, hypocrita, in nocte humidus videtur, id est, gratia sanctitatis infusus apparet hominibus, sed coram sole in die judicii arescet. </span><span class="fk">Et in ortu suo germen. </span><span class="ft"> Quælibet herba prius a terra producitur, etc., usque ad hypocrita, etiam cum recte agit, a multis vult videri.</span></p>
  </aside>

  <aside id="FN149">
    <p class="f"><a class="notebackref" href="#JB8_17"><span class="notemark">‡</span> 8:17</a> <span class="fk">Super acervum petrarum. </span><span class="ft"> Ibid. Radices sunt cogitationes; lapides, quia non additur vivi, homines boni et mali sunt; hypocrita ergo qui inter lapides moratur, cogitationes in quærenda admiratione hominum multiplicat: per omnia enim quæ agit occulta cogitatione laudes quærit, palam habens quod hostes prædentur. Ut Ezechias, qui post multa beneficia sibi facta, nuntiis regis Babylonis omnia sua bona ostendit: unde mox audit: </span><span class="fk">Tollentur omnes in Babylonem II Reg. 20.; </span><span class="ft"> ita et dum laus quæritur, virtus et pulchritudo in manus inimici traditur, unde Baldad dicit: </span><span class="fk">Et inter lapides commorabitur. </span><span class="ft"> Quia ibi stat, ubi suæ mentis intentionem solidat: qui etsi sit plenus bonis, si absorbuerit eum Deus, id est, per mortem tulerit, de loco, id est favoribus hujus vitæ; dicet: non novi te, ut fatuis virginibus dicitur Matth. 25.: et merito, quia non satis est ei nisi et alios sibi similes fecerit, et hoc est quod dicit: hæc est enim lætitia viæ ejus. Hæc est enim lætitia, etc. Ibid. Ut et pro illorum reatu puniatur, sed:</span></p>
  </aside>

  <aside id="FN150">
    <p class="f"><a class="notebackref" href="#JB8_20"><span class="notemark">§</span> 8:20</a> <span class="fk">Deus non projiciet simplicem. </span><span class="ft"> Cujus simplicitas modo a calliditate duplicium vocetur fatuitas. </span><span class="fk">Nec porriget manum. </span><span class="ft"> Ibid. Ut ab imo quo quærunt gloriam elevet. Maligni sunt hypocritæ qui nec bona bene agunt. Vel quia proximo exterius puros et simplices se ostendunt, interius duplicitatem celant; contra quos dicit Moyses: </span><span class="fk">Non induas vestem ex lana linoque contextam. </span><span class="ft"> Deut. 22.</span></p>
  </aside>

  <aside id="FN151">
    <p class="f"><a class="notebackref" href="#JB8_21"><span class="notemark">**</span> 8:21</a> <span class="fk">Donec impleatur. </span><span class="ft"> Non quod post, quod constat: sed non ante, quod dubium hominibus potest videri: quasi, nec ante judicium simplices deserit, nec malos percutere desinit. </span><span class="fk">Impleatur risu os tuum, </span><span class="ft"> id est mens gaudio æternæ securitatis, unde: </span><span class="fk">Et labia tua jubilo. </span><span class="ft"> Jubilum cum tanta lætitia corde concipitur, quam sermo non explicet, sed tamen os sonet.</span></p>
  </aside>

  <aside id="FN152">
    <p class="f"><a class="notebackref" href="#JB8_22"><span class="notemark">††</span> 8:22</a> <span class="fk">Qui oderunt. </span><span class="ft"> Ibid. Justorum hostes in judicio confusio induet, quia tunc viso judice mala omnia ante oculos mentis versantur, et reatus deprimens eos undique vestit. Qui ad hoc ideo veniunt, quia sola hic transitoria dilexerunt, unde addit: </span><span class="fk">Et tabernaculum, </span><span class="ft"> id est ædificatio æternæ felicitatis, quam supra se casuram multiplicant, ut se hic a necessatibus quasi ab æstu et imbre defendant: in qua mens habitat, quam bonus viator despicit.</span></p>
  </aside>

  <aside id="FN153">
    <p class="f"><a class="notebackref" href="#JB9_1"><span class="notemark">*</span> 9:1</a> <span class="fk">Et respondens Job ait. </span><span class="ft"> GREG. in Job. Perversi, quibus loquens persona displicet, omnia quæ dicit, prava seu recta impugnant; sed Job cui non displicet persona, sed culpa, videns Baldath recta dixisse: </span><span class="fk">Nunquid Deus supplantat judicium</span><span class="ft">: et vera contra hypocritas protulisse, audita probat. Vere scio quod homo humilis et Deo suppositus justitiam accipit, compositus perdit, quia qui se ei comparat, quod Dei est sibi arrogans, bono quod accepit, se privat. Sed et omne meritum nostræ virtutis si districte judicetur vitium est.</span></p>
  </aside>

  <aside id="FN154">
    <p class="f"><a class="notebackref" href="#JB9_3"><span class="notemark">†</span> 9:3</a> <span class="fk">Si voluerit contendere cum eo, </span><span class="ft"> Ibid. de suis meritis præsumendo, et gloriam suæ virtutis, non Deo, sed sibi arrogando. </span><span class="fk">Non poterit ei respondere unum pro mille. </span><span class="ft"> Ibid. Id est non poterit se, etc., usque ad ne autem contendat, infirmum terreat visa ejus potentia.</span></p>
  </aside>

  <aside id="FN155">
    <p class="f"><a class="notebackref" href="#JB9_4"><span class="notemark">‡</span> 9:4</a> <span class="ft"> Quis restitit ei et pacem habuit. Quis creat ut sibi creata conveniant, ordinat in quo sit eis pax, et qui ejus dispositioni repugnare conatur, pacem perdit, ut angelus, qui, sua inquietudine elatus, homo qui carnis molestia vexatur, quia conditori subesse noluit, pacem uterque amisit.</span></p>
  </aside>

  <aside id="FN156">
    <p class="f"><a class="notebackref" href="#JB9_5"><span class="notemark">§</span> 9:5</a> <span class="fk">Qui transtulit montes, </span><span class="ft"> etc. Ibid. Dicta generaliter confusione superbiæ, quæ pœna maneat elatos in interitu Isræl ostendit. Transtulit montes, sanctos prædicatores a Judæis ad gentes, quod nescierunt Judæi, qui, in hoc subversi sunt, putantes sibi gaudium quod lumen perdiderunt. Translatis montibus, commovet terras.</span></p>
  </aside>

  <aside id="FN157">
    <p class="f"><a class="notebackref" href="#JB9_6"><span class="notemark">**</span> 9:6</a> <span class="fk">Commovet terram de loco. </span><span class="ft"> Quia Judæos de finibus suis per Romanos extraxit. </span><span class="fk">Columnæ. </span><span class="ft"> Sacerdotes, principes, legis doctores. Concussi sunt, quia nec ipsi sibi vivere permissi sunt, unde apostolos expulerunt, præterea in erroris sui tenebris deserti sunt.</span></p>
  </aside>

  <aside id="FN158">
    <p class="f"><a class="notebackref" href="#JB9_7"><span class="notemark">††</span> 9:7</a> <span class="fk">Qui præcipit soli. </span><span class="ft"> Ibid. Sol per diem lucet, etc., usque ad in omnes gentes dilatatur. Unde:</span></p>
  </aside>

  <aside id="FN159">
    <p class="f"><a class="notebackref" href="#JB9_8"><span class="notemark">‡‡</span> 9:8</a> <span class="fk">Qui extendit cœlos. </span><span class="ft"> Ibid. Id est, apostolos a Judæis fugatos ubique facit honorari. </span><span class="fk">Solus. </span><span class="ft"> Qui mire hoc dispensavit, et cum amaritudo mundi in nece bonorum sæviret. </span><span class="fk">Graditur super fluctus, </span><span class="ft"> id est, calcat dum mitigat admiratione signorum. Jeremias: </span><span class="fk">Posui arenam terminum mari Jer. 5, </span><span class="ft"> id est, ad frangendam gloriam mundi, abjectos et pauperes elegit; dum autem mare sævit, Ecclesia proficit.</span></p>
  </aside>

  <aside id="FN160">
    <p class="f"><a class="notebackref" href="#JB9_9"><span class="notemark">§§</span> 9:9</a> <span class="fk">Qui facit arcturum. </span><span class="ft"> Ibid. Nominibus philosophorum utitur, etc., usque ad imo ut arcturus versatur, erigitur. </span><span class="fk">Oriona. </span><span class="ft"> Ibid. Qui hiemali tempore oriuntur, etc., usque ad sed placidos in eorum necem erexit. </span><span class="fk">Hyadas. </span><span class="ft"> In fronte Tauri in vere nascuntur, etc., usque ad supernæ patriæ interna perveniat, unde addit: </span><span class="fk">Et interiora austri. </span><span class="ft"> Auster fervor Spiritus sancti, etc., usque ad melius deficiendo comprehendit, dicens:</span></p>
  </aside>

  <aside id="FN161">
    <p class="f"><a class="notebackref" href="#JB9_10"><span class="notemark">***</span> 9:10</a> <span class="fk">Qui facit mihi. </span><span class="ft"> Melius explet, qui se non posse explere fatetur, et facundius loquitur qui obstupescendo tacet. </span><span class="fk">Magna</span><span class="ft"> virtute. </span><span class="fk">Et incomprehensibilia</span><span class="ft"> ratione. </span><span class="fk">Et mirabilia quorum non</span><span class="ft"> multiplicitate. Sed quid miremur quæ extra nos sunt, cum et hoc quod erga nos agitur, ignoramus? Si venerit ad me.</span></p>
  </aside>

  <aside id="FN162">
    <p class="f"><a class="notebackref" href="#JB9_11"><span class="notemark">†††</span> 9:11</a> <span class="fk">Si venerit ad me. </span><span class="ft"> Ibid. Venit, cum dona dat, etc., usque ad et tamen sic cæcus homo rationem reddet de actibus Deo.</span></p>
  </aside>

  <aside id="FN163">
    <p class="f"><a class="notebackref" href="#JB9_12"><span class="notemark">‡‡‡</span> 9:12</a> <span class="fk">Si repente inter. </span><span class="ft"> Ibid. Repente interrogat, cum inopinatos, etc., </span><span class="fk">usque ad, </span><span class="ft"> quod planius ostenditur dum subditur: </span><span class="fk">Quis dicere potest, cur ita facis? </span><span class="ft"> Facta Dei debemus venerari, etc., usque ad quam superbus inexstinguibiliter accendit, unde ait:</span></p>
  </aside>

  <aside id="FN164">
    <p class="f"><a class="notebackref" href="#JB9_13"><span class="notemark">§§§</span> 9:13</a> <span class="fk">Deus cujus iræ resistere nemo potest. </span><span class="ft"> Moyses et Phinees et alii sancti, etc., usque ad ab his reversus ad se humiliter præ potestate Dei sibi vilescit.</span></p>
  </aside>

  <aside id="FN165">
    <p class="f"><a class="notebackref" href="#JB9_14"><span class="notemark">*</span> 9:14</a> <span class="fk">Quantus ergo se. </span><span class="ft"> Ibid. Id est, si angelus hunc considerare non sufficit, qua mente de ejus judiciis disputo qui carne premor? Verba nostra ad Deum sunt opera, sed his quia non potest homo loqui cum Deo, quia in eis apud subtile judicium Dei nulla fiducia est, unde addit:</span></p>
  </aside>

  <aside id="FN166">
    <p class="f"><a class="notebackref" href="#JB9_15"><span class="notemark">†</span> 9:15</a> <span class="fk">Qui etiam si habuero, etc., deprecabor. </span><span class="ft"> Prece post justitiam Dei indiget, ut quæ minus ex se, ex pietate judicis valeat. Etsi plena in perfectioribus sit justitia, haberi de illa, </span><span class="fk">Quidpiam, </span><span class="ft"> dicitur, quia mens hominis quæ comprehendit vix peragit, et parum est quod comprehendit. Oratio vero, quia multis cogitationibus quatitur, etsi auditur, repelli timet.</span></p>
  </aside>

  <aside id="FN167">
    <p class="f"><a class="notebackref" href="#JB9_16"><span class="notemark">‡</span> 9:16</a> <span class="fk">Cum invocantem exaudierit me non. </span><span class="ft"> Ibid. Cum enim ut ait David </span><span class="fk">modo ascendunt usque ad cœlos Psal. 106., </span><span class="ft"> cum summa penetrant, modo descendunt in abyssos, per turpia tentamenta, certitudinem exauditionis non habent. Vide quam subtiliter se judicat, infirmitatem suam aperit. </span><span class="fk">Quantus ergo. </span><span class="ft"> In justitia non confidit, sed ad precem confugit: qui, etiamsi habuero quidpiam justum, de ipsa quoque prece pavidus ait: </span><span class="fk">Cum invocantem. </span><span class="ft"> Ideo sic circumspicit, quia vim judicii se non posse ferre videt, de quo ait:</span></p>
  </aside>

  <aside id="FN168">
    <p class="f"><a class="notebackref" href="#JB9_17"><span class="notemark">§</span> 9:17</a> <span class="fk">In turbine etiam conteret me. </span><span class="ft"> Qui in tranquillitate exspectatus contempsit, in turbine conteretur. </span><span class="fk">Turbine: </span><span class="ft"> quia in commotione elementorum ibi districte requiri opera timet: cum et quosdam sine operibus originali reatu damnari videt, quorum voce ait: </span><span class="fk">Multiplicabit vulnera mea. </span><span class="ft"> Quia ipsi nihil egerunt, unde dicitur: </span><span class="fk">Non est mundus in conspectu ejus, nec infans unius diei. </span><span class="fk">Sine causa. </span><span class="ft"> Pro æstimatione humani sensus; sed apud Deum justum est, ut arbor in ramis amaritudinem servet, quam traxit a radice. Hæc etiam spiritualiter de Job, qui flagella Dei in turbine, et metuens prævidit, et prævidens pertulit, unde ait: </span><span class="fk">Et multiplicabit vulnera mea sine causa, </span><span class="ft"> quia non pro culpa percussus est, unde supra, </span><span class="fk">ut affligerem eum frustra. </span></p>
  </aside>

  <aside id="FN169">
    <p class="f"><a class="notebackref" href="#JB9_18"><span class="notemark">**</span> 9:18</a> <span class="fk">Non concedit. </span><span class="ft"> GREG. Plena probatio: extra lacerant tormenta, intus castigant tentamenta, unde se impletum amaritudinibus dicit, sed mitigat vim doloris æquitas et potentia ferientis. Et hoc est:</span></p>
  </aside>

  <aside id="FN170">
    <p class="f"><a class="notebackref" href="#JB9_19"><span class="notemark">††</span> 9:19</a> <span class="fk">Si fortitudo quæritur. </span><span class="ft"> Quasi: nemo audet, quia ille merita examinat, qui per alienum testimonium ea non explorat, sed tacitus considerator diu exspectat. Alius non potest mihi esse testis, quia nec ego ipse mihi.</span></p>
  </aside>

  <aside id="FN171">
    <p class="f"><a class="notebackref" href="#JB9_20"><span class="notemark">‡‡</span> 9:20</a> <span class="fk">Si justificare. </span><span class="ft"> Ibid. Non sufficio esse testis innocentiæ, nec scio quod eam habeam.</span></p>
  </aside>

  <aside id="FN172">
    <p class="f"><a class="notebackref" href="#JB9_21"><span class="notemark">§§</span> 9:21</a> <span class="fk">Si simplex fuero. </span><span class="ft"> Qui scit bona quæ agit, etc., usque ad hoc exsilium cæcitatis ægre fert, unde subdit: </span><span class="fk">Et tædebit me vitæ meæ. </span><span class="ft"> Sed est consolatio hujus caliginis reducta animo justa potentia Dei: quæ et iniquos punit, et justos transcendit.</span></p>
  </aside>

  <aside id="FN173">
    <p class="f"><a class="notebackref" href="#JB9_22"><span class="notemark">***</span> 9:22</a> <span class="fk">Unum est quod locutus sum. </span><span class="ft"> Ibid. Vel </span><span class="fk">innocens</span><span class="ft"> consumitur, etc., usque ad nostram duplam carnis et animæ destruat.</span></p>
  </aside>

  <aside id="FN174">
    <p class="f"><a class="notebackref" href="#JB9_23"><span class="notemark">†††</span> 9:23</a> <span class="fk">Si flagellat, occidat se. </span><span class="ft"> Ibid. Ridere Dei est afflictioni, etc., usque ad quod solus carnis mortem pertulit, aperit.</span></p>
  </aside>

  <aside id="FN175">
    <p class="f"><a class="notebackref" href="#JB9_24"><span class="notemark">‡‡‡</span> 9:24</a> <span class="fk">Terra data. </span><span class="ft"> Vel </span><span class="fk">tradita. </span><span class="ft"> Terra caro, impius diabolus. </span><span class="fk">Manus</span><span class="ft"> ejus, occisores Christi, etc., usque ad quam Christus venerit.</span></p>
  </aside>

  <aside id="FN176">
    <p class="f"><a class="notebackref" href="#JB9_25"><span class="notemark">§§§</span> 9:25</a> <span class="fk">Dies mei velociores fuerunt cursore. </span><span class="ft"> Ibid. Cursoris est, secutura nuntiare: sic omnes electi ante adventum nuntiantes Christum cursores fuerunt; sed quia ante moriuntur, transire se velocius cursore dolent, ut non videant præsentem illum qui singulariter bonus dicitur; de quibus etiam addit</span></p>
  </aside>

  <aside id="FN177">
    <p class="f"><a class="notebackref" href="#JB9_26"><span class="notemark">*</span> 9:26</a> <span class="fk">Quasi naves. </span><span class="ft"> Qui poma portat odore fruitur, etc., usque ad per compassionem ad eorum duritiam quoque sermo vertitur ita.</span></p>
  </aside>

  <aside id="FN178">
    <p class="f"><a class="notebackref" href="#JB9_27"><span class="notemark">†</span> 9:27</a> <span class="fk">Cum dixero: nequaquam. </span><span class="ft"> Ibid. Isræl ut prius noluit loqui, cum quem prædixit negavit: in quo facies ejus interior commutatur sordibus perfidiæ ut non agnoscatur a Deo, unde restat torqueri doloribus æternis. </span><span class="fk">Dies mei velocius transierunt. </span><span class="ft"> Ibid. Primus homo sic conditus est, ut vita ejus per tempora possit tendi, non evolvi; sed quia peccavit decursum pertulit, quem homo semper tolerat, et tamen optat, dum vivere appetit. Hujus decursus damna voce humani generis gemit. </span><span class="fk">Fugerunt, </span><span class="ft"> quia ad lucem stare homo noluit, fugiendo visum perdidit, ne bonum quod est, videre possit, ad quod conditus fuit. </span><span class="fk">Quasi naves poma portantes. </span><span class="ft"> Ibid. Fructus terræ per fluctus, etc., usque ad quæ cogitatio ne in superbiam erumpat, humiliter se comprimit dicens: </span><span class="fk">Nequaquam ita loquar. </span><span class="ft"> Sed infirmus a tali inquisitione compescar. In quo facies mentis commutatur, quia quæ alta quærebat, infirmam se videns, veneratur quod ignorat. In qua est dolor, quia valde affligitur qui ad intelligenda quæ de se sunt, cæcatur. His communibus malis sua propria adjungere metuit: </span><span class="fk">Verebar omnia, </span><span class="ft"> etc.</span></p>
  </aside>

  <aside id="FN179">
    <p class="f"><a class="notebackref" href="#JB9_28"><span class="notemark">‡</span> 9:28</a> <span class="fk">Verebar omnia opera. </span><span class="ft"> Ibid. Bona quidem erant, etc., usque ad quasi nec per labores ad vitam perveniat, unde:</span></p>
  </aside>

  <aside id="FN180">
    <p class="f"><a class="notebackref" href="#JB9_29"><span class="notemark">§</span> 9:29</a> <span class="fk">Si autem et sic impius sum. </span><span class="ft"> Non pœnitet laborasse, sed inter labores de præmiis incertum se esse dolet. Ita est incertus justus, ut confidat, ita confidit ne securus torpeat. </span><span class="fk">Frustra: </span><span class="ft"> dico quia.</span></p>
  </aside>

  <aside id="FN181">
    <p class="f"><a class="notebackref" href="#JB9_30"><span class="notemark">**</span> 9:30</a> <span class="fk">Si lotus fuero quasi aquis nivis. </span><span class="ft"> Qui conterit se ut lamentis, etc., usque ad qui compungitur in prece pro terrenis, aqua terræ. </span><span class="fk">Manus, </span><span class="ft"> Ibid. sunt opera. </span><span class="fk">Velut mundissimæ, </span><span class="ft"> quasi non vere mundæ sub hac corruptione.</span></p>
  </aside>

  <aside id="FN182">
    <p class="f"><a class="notebackref" href="#JB9_31"><span class="notemark">††</span> 9:31</a> <span class="fk">Intinges</span><span class="ft"> id est, intinctum demonstrabis, quia quanto plus ei approximamus, sordes nostras ex ejus munditia agnoscimus. </span><span class="fk">Vestimenta. </span><span class="ft"> Vestimentum animæ est corpus quod præcepit Salomon omni tempore candidum esse, et si sit mistum sanguine, id est carnalibus desideriis, dicit Isaias comburendum Isa. 9. </span><span class="fk">Abominabuntur, </span><span class="ft"> id est, abominabilem reddent, ut de Juda dicitur: </span><span class="fk">Possedit agrum de mercede iniquitatis, </span><span class="ft"> id est, possideri fecit. In abominatione vestis hoc gravius habet, quod sensum sui reprehensoris ignorat.</span></p>
  </aside>

  <aside id="FN183">
    <p class="f"><a class="notebackref" href="#JB9_32"><span class="notemark">‡‡</span> 9:32</a> <span class="fk">Neque enim viso. </span><span class="ft"> Inter homines, et audimus objecta, et ad ea respondemus et audimur; sed in judicio Dei, ipse nos audit, quia videt omnia quæ agimus, sed non audimus eum, quia quod ei displicet plene non intelligimus. Non ex æquo potest audiri.</span></p>
  </aside>

  <aside id="FN184">
    <p class="f"><a class="notebackref" href="#JB9_33"><span class="notemark">§§</span> 9:33</a> <span class="fk">Utrumque valeat: </span><span class="ft"> id est Deum et me possit: </span><span class="fk">Arguere. </span><span class="ft"> Arguit, qui ex auctoritate rationis, etc., usque ad quod corda delinquentium mansuetudine potius quam terrore correxit, unde addit:</span></p>
  </aside>

  <aside id="FN185">
    <p class="f"><a class="notebackref" href="#JB9_34"><span class="notemark">***</span> 9:34</a> <span class="fk">Auferat a me virgam</span><span class="ft"> legis qua punit; sed eam Christus abstulit, et per mansuetudinem vias vitæ ostendit. Voluit ut Deus timeri, sed ut pater amari.</span></p>
  </aside>

  <aside id="FN186">
    <p class="f"><a class="notebackref" href="#JB9_35"><span class="notemark">†††</span> 9:35</a> <span class="fk">Loquar et non timebo eum. </span><span class="ft"> Ibid. Jam non habet metum, sed ut ad patrem affectum. Ecce baculus, id est timor legis missus non suscitat puerum; sed ipse Elisæus, puero contemperatus, et septies aspirans, id est per amorem spiritus. GREG. </span><span class="fk">Respondere</span><span class="ft"> est factis digna recompensare, sed beneficiis Dei nemo serviliter timens respondet? Tantummodo qui per fiduciam amoris non timet digna ei reddi obsequia. Non est purus, qui mala ageret, si liceret. Amanti autem est tædium hujus vitæ, quæ prius dulcis erat etiam mœrens eam tolerat.</span></p>
  </aside>

  <aside id="FN187">
    <p class="f"><a class="notebackref" href="#JB10_1"><span class="notemark">*</span> 10:1</a> <span class="fk">Tædet animam meam vitæ meæ. </span><span class="ft"> Ibid. Cum autem hæc vita vilescit amore cœlestis, qui defendebat culpas, jam eas accusat. Et hoc est: </span><span class="fk">Dimittam eloquium</span><span class="ft"> quo utebar in defensione mea. </span><span class="fk">Adversum me, </span><span class="ft"> quia confitendo me accuso, non ut qui adhuc erubescit confiteri, quia non tanto desiderio mala deserit, sed quia aliquando aperte confitens non gemit, sed lugenda gaudens dicit, subdit: </span><span class="fk">Loquar in amaritudine, </span><span class="ft"> ut amaritudo puniat, quod lingua accusat. Ex pœnitentia nascitur securitas, et confidentior interrogat, quomodo erga se agatur. Et hoc est:</span></p>
  </aside>

  <aside id="FN188">
    <p class="f"><a class="notebackref" href="#JB10_2"><span class="notemark">†</span> 10:2</a> <span class="fk">Dicam Deo: Noli me condemnare, </span><span class="ft"> quia pœna mea exstinguit tua supplicia. </span><span class="fk">Indica mihi cur me ita judices, </span><span class="ft"> id est flagellas, utrum ad securitatem vel pro qua culpa specialiter; quia etsi justus, habet tamen aliqua mala: et ideo, petit ut Deus se sibi indicet, ut quod Deus in eo punit, ipse quoque flendo puniat. Ideo causam quæro; scio enim quod non injuste. </span><span class="fk">Cur me ita judices. </span><span class="ft"> Duobus modis hic judicat. Vel pœnam immittit, etc., usque ad quem et feriendo in innocentia custodit. Dicit ergo:</span></p>
  </aside>

  <aside id="FN189">
    <p class="f"><a class="notebackref" href="#JB10_3"><span class="notemark">‡</span> 10:3</a> <span class="fk">Nunquid bonum. </span><span class="ft"> Interrogatio hæc negationem exigit, etc., usque ad quia infirmum considerat. </span><span class="fk">Opus manuum. </span><span class="ft"> Quasi impie non perdis quem gratuito fecisti. </span><span class="fk">Impiorum, </span><span class="ft"> id est malignorum spirituum, qui cum ad vitam redire nequeunt, socios ad mortem quærunt, quorum consilium fuit, ut Job rectum in prosperis, frangerent adversis; sed Deus supra vires non sinit tentari.</span></p>
  </aside>

  <aside id="FN190">
    <p class="f"><a class="notebackref" href="#JB10_4"><span class="notemark">§</span> 10:4</a> <span class="fk">Nunquid oculi carnei. </span><span class="ft"> Oculi carnis non nisi aliqua facta in tempore agnoscunt, quia et cum tempore clauduntur, et humanus visus quodlibet opus sequitur, non præcurrit.</span></p>
  </aside>

  <aside id="FN191">
    <p class="f"><a class="notebackref" href="#JB10_5"><span class="notemark">**</span> 10:5</a> <span class="fk">Dies. </span><span class="ft"> Dies quoque et anni hominis differunt ab æterno: cui nihil præterit, nihil est futurum, sed omnia conspicit præsentia.</span></p>
  </aside>

  <aside id="FN192">
    <p class="f"><a class="notebackref" href="#JB10_6"><span class="notemark">††</span> 10:6</a> <span class="fk">Ut quæras iniquitatem meam. </span><span class="ft"> Et ita scias quod nihil impie feci, quasi humiliter quærat: cur in tempore per flagella probas, quem apud te perfecte et ante tempora scisti?</span></p>
  </aside>

  <aside id="FN193">
    <p class="f"><a class="notebackref" href="#JB10_7"><span class="notemark">‡‡</span> 10:7</a> <span class="fk">Cum sit nemo</span><span class="ft"> Ibid. Quasi, quid restat tibi nisi parcere, cui nemo potest obviare? Quo enim nullus potest tuam vindictam retinere, eo facilius pietas debet parcere; ut autem placetur, quia nostrum opus non possumus, suum opus ei offeramus.</span></p>
  </aside>

  <aside id="FN194">
    <p class="f"><a class="notebackref" href="#JB10_8"><span class="notemark">§§</span> 10:8</a> <span class="fk">Manus tuæ. </span><span class="ft"> Quasi pensa misericorditer, ne pereat quod fecisti. </span><span class="fk">Fecerunt. </span><span class="ft"> Secundum animam. </span><span class="fk">Totum in circuitu. </span><span class="ft"> Secundum corpus, etc., usque ad cum de cæteris dixit tantum: </span><span class="fk">fiat. </span><span class="fk">Et sic repente. </span><span class="ft"> Quasi quem tanta dignitate præponis, cur tanta vilitate despicis? Sed cum hac dignitate, quæ est per spiritum? est infirmitas per carnem, quæ moveat pium judicem, unde dicit:</span></p>
  </aside>

  <aside id="FN195">
    <p class="f"><a class="notebackref" href="#JB10_9"><span class="notemark">***</span> 10:9</a> <span class="fk">Memento, quæso, </span><span class="ft"> etc. Unde venialis est culpa, cum irremissibilis sit in angelo, qui robustus fuit. Lutum est, cum aqua terram infundit: ita homo, cum anima rigat carnem, cujus mortem aperte subdit: </span><span class="fk">Et in pulverem, </span><span class="ft"> etc. Quasi: vide materiam et pœnam, et culpæ parce; quia qualitatem hominis conditi protulit, subdit ordinem propagationis, unde dicit:</span></p>
  </aside>

  <aside id="FN196">
    <p class="f"><a class="notebackref" href="#JB10_10"><span class="notemark">†††</span> 10:10</a> <span class="fk">Nonne sicut lac, </span><span class="ft"> etc. Factus homo ut lutum, propagatus autem sicut lac mulgetur semine, ut caseus coagulatur in carne. Carne et pelle induitur, ossibus et nervis solidatur. Post creationem corporis, quod minus est, subditur mira aspiratio vivificationis. </span><span class="fk">Nonne sicut lac, </span><span class="ft"> dum mens per Spiritum Dei et vetustate trahitur sicut lac mulgetur, quia in quadam inchoatione formatur; sicut caseus coagulatur, cum pinguescens cogitationibus stringitur, ut jam non defluat desideriis, sed in uno amore solidetur. Sed contra hæc rudimenta caro ex veteri usu murmurat.</span></p>
  </aside>

  <aside id="FN197">
    <p class="f"><a class="notebackref" href="#JB10_11"><span class="notemark">‡‡‡</span> 10:11</a> <span class="fk">Pelle et carnalibus. </span><span class="ft"> Id est carnalium motuum obsidione mens vallatur; qui autem exterius laxat ad bella, intus roborat per ossa virtutum, ut humilis sit et fortis. Ideo autem Deus recte vivendi rectitudinem tribuit, quia præteritis delictis parcit.</span></p>
  </aside>

  <aside id="FN198">
    <p class="f"><a class="notebackref" href="#JB10_12"><span class="notemark">§§§</span> 10:12</a> <span class="fk">Vitam et misericordiam. </span><span class="ft"> Ibid. Sed hæc bona frustra dedit, nisi ipse custodiat, unde subdit: </span><span class="fk">Et visitatio tua. </span><span class="ft"> Eadem de interiori homine, etc., usque ad dona Dei cogitat subtilius. </span><span class="fk">Vitam et misericordiam. </span><span class="ft"> Ibid. Vita datur cum malis mentibus, etc., usque ad postquam, de se dixit dona misericordiæ generaliter, subdit:</span></p>
  </aside>

  <aside id="FN199">
    <p class="f"><a class="notebackref" href="#JB10_13"><span class="notemark">*</span> 10:13</a> <span class="fk">Tamen scio, quia universorum memineris</span><span class="ft"> quod dicitur, cur de me trepido, qui omnes gentes colligendas scio. </span><span class="fk">Licet hæc celes in corde. </span><span class="ft"> Ibid. Quia adhuc non indicas aperto sermone. Certi de venia, solent prioris nequitiæ memoria tangi, et illicita cogitatione nolentes pulsari, unde subdit:</span></p>
  </aside>

  <aside id="FN200">
    <p class="f"><a class="notebackref" href="#JB10_14"><span class="notemark">†</span> 10:14</a> <span class="fk">Si peccavi. </span><span class="ft"> Ad horam parcit Deus, etc., usque ad sed pulsati in solo auxilio Dei spem fortius figant.</span></p>
  </aside>

  <aside id="FN201">
    <p class="f"><a class="notebackref" href="#JB10_16"><span class="notemark">‡</span> 10:16</a> <span class="ft"> Propter superbiam. GREG. Leæna dum catulis escam inhianter quærit, etc., usque ad si autem a sancto desiderio torpemus, exempla bene vigilantium proponit.</span></p>
  </aside>

  <aside id="FN202">
    <p class="f"><a class="notebackref" href="#JB10_17"><span class="notemark">§</span> 10:17</a> <span class="fk">Multiplicas iram tuam adversum me, </span><span class="ft"> id est, multiplicem ostendis, quia et si ille bonos flagellat, quid erit impiis? Sic multiplici ira prævisa, homo ad se redit, et prava punit.</span></p>
  </aside>

  <aside id="FN203">
    <p class="f"><a class="notebackref" href="#JB10_19"><span class="notemark">**</span> 10:19</a> <span class="fk">Fuissem quasi non essem, de utero. </span><span class="ft"> Ibid. Idem quod ibi dictum est: </span><span class="fk">sicut abortivum absconditum, </span><span class="ft"> etc., vel, qui concepti non viderunt lumen.</span></p>
  </aside>

  <aside id="FN204">
    <p class="f"><a class="notebackref" href="#JB10_20"><span class="notemark">††</span> 10:20</a> <span class="fk">Nunquid non paucitas dierum meorum. </span><span class="ft"> Ibid. Non capiat me delectatio præsentis vitæ, quia cito transit. </span><span class="fk">Dimitte ergo me... dolorem meum. </span><span class="ft"> Ibid. Id est flagella tempera, etc., usque ad quod maxime facit prævisio inferni, unde ait:</span></p>
  </aside>

  <aside id="FN205">
    <p class="f"><a class="notebackref" href="#JB10_21"><span class="notemark">‡‡</span> 10:21</a> <span class="fk">Antequam vadam. </span><span class="ft"> Infernus terra dicitur, quia ibi captivi tenentur. </span><span class="fk">Antequam vadam. </span><span class="ft"> Non quod qui plangit vadat, sed quod vadat qui non plangit: ut si dicam debitori, solve priusquam te constringam. </span><span class="fk">Non revertar. </span><span class="ft"> Ibid. Quia damnatos ultra misericordia non liberat.</span></p>
  </aside>

  <aside id="FN206">
    <p class="f"><a class="notebackref" href="#JB10_22"><span class="notemark">§§</span> 10:22</a> <span class="fk">Miseriæ et tenebrarum. </span><span class="ft"> Quia foris dolor cruciat, quos cæcitas mentis intus obscurat; vel, ibi nemo ultra ad lucem redit, sicut in ista: ubi etsi sit miseria per conversionem licet reverti ad lucem. </span><span class="fk">Umbra mortis. </span><span class="ft"> Mors est separatio a Deo; umbra obscuritas ejus; quia ignis pœnalis cremationem habet, et non lucem, ut in utroque puniantur, qui in utroque peccaverunt. </span><span class="fk">Nullus ordo. </span><span class="ft"> Ibid. Non quod Deus non ordinet, usque ad qualitas rerum non servatur. Unde et addit: </span><span class="fk">Sempiternus horror. </span><span class="ft"> Hic timor est futuri mali, etc., usque ad ne venirent ad tormenta quos in pœna videret qui Lazarum vidit.</span></p>
  </aside>

  <aside id="FN207">
    <p class="f"><a class="notebackref" href="#JB11_2"><span class="notemark">*</span> 11:2</a> <span class="fk">Nunquid qui multa. </span><span class="ft"> Greg. in Job. lib. 10. A contumeliis incipit, etc., usque ad qui nihil putant rectum, nisi quod sentiunt. </span><span class="fk">Aut vir verbosus. </span><span class="ft"> Vera sententia, quia legitur, cultus justitiæ silentium, sed non pro loco dicta. Qui nequit recta pati, negligens corrigi, accingit se responsioni.</span></p>
  </aside>

  <aside id="FN208">
    <p class="f"><a class="notebackref" href="#JB11_3"><span class="notemark">†</span> 11:3</a> <span class="fk">Tibi soli tacebunt homines, </span><span class="ft"> etc. Ibid. Omnia recta suam irrisionem putat quem remordet conscientia et generaliter dicta sibi æstimat. Unde et contra loqui accenditur, ut vel sic verecundiam regat quasi criminosus non sit, si alios criminetur, unde mentiendo subdit:</span></p>
  </aside>

  <aside id="FN209">
    <p class="f"><a class="notebackref" href="#JB11_4"><span class="notemark">‡</span> 11:4</a> <span class="fk">Dixisti enim: Purus est sermo meus. </span><span class="ft"> Job non dixerat; sed solatio est facinori, si vel falso inquinetur vita corripientis.</span></p>
  </aside>

  <aside id="FN210">
    <p class="f"><a class="notebackref" href="#JB11_5"><span class="notemark">§</span> 11:5</a> <span class="fk">Atque utinam Deus loqueretur tecum, </span><span class="ft"> etc. Ibid. Perversi verbotenus bona optant, ut benigni videantur, et ut, quæ in præsenti sunt, mala esse ostendantur, unde et iste dicit: </span><span class="fk">Utinam Deus loqueretur. </span><span class="ft"> Quasi diceret, tu modo tibi loqueris, dum carnaliter sapis: es vacuus a veritatis spiritu; quasi potius imperitiæ tuæ compatior, quam pœnæ: Ibid. </span><span class="fk">Labia, </span><span class="ft"> id est judicia, per quæ aperta, etc., usque ad Deo agnoscit: et si peccata agnoscit, patienter flagella tolerat. Et hoc est:</span></p>
  </aside>

  <aside id="FN211">
    <p class="f"><a class="notebackref" href="#JB11_6"><span class="notemark">**</span> 11:6</a> <span class="fk">Et intelligeres quod multa minora. </span><span class="ft"> Injuste justo iniquitatem objicit, sed hæc contumelia de zelo Dei prodit, et est venialis. Merita quoque justi nesciens, ex imperitia irrisionem subdit:</span></p>
  </aside>

  <aside id="FN212">
    <p class="f"><a class="notebackref" href="#JB11_7"><span class="notemark">††</span> 11:7</a> <span class="fk">Forsitan vestigia Dei comprehendes. </span><span class="ft"> Ibid. Benignitas visitationis, etc., usque ad quia ejus essentia a nullo plene videbitur.</span></p>
  </aside>

  <aside id="FN213">
    <p class="f"><a class="notebackref" href="#JB11_8"><span class="notemark">‡‡</span> 11:8</a> <span class="fk">Excelsior. </span><span class="ft"> Quia in circumscriptione sui spiritus cuncta transcendit. </span><span class="fk">Profundior inferno. </span><span class="ft"> Quia transcendendo subvehit.</span></p>
  </aside>

  <aside id="FN214">
    <p class="f"><a class="notebackref" href="#JB11_9"><span class="notemark">§§</span> 11:9</a> <span class="fk">Longior terra. </span><span class="ft"> Quia modum creaturæ perennitate æternitatis excedit </span><span class="fk">Latior mari. </span><span class="ft"> Quia tempora sic possidet, etc., usque ad vel temetipsum in tentationibus reprehendere nescis?</span></p>
  </aside>

  <aside id="FN215">
    <p class="f"><a class="notebackref" href="#JB11_10"><span class="notemark">***</span> 11:10</a> <span class="fk">Si subverterit. </span><span class="ft"> Ibid. Subvertit cœlum, etc., usque ad ut vel resistens exerceatur, vel seducta frangatur, unde recte dicit: </span><span class="fk">Quis contradicet ei? vel, quis ei dicere potest cur ita facias? </span><span class="ft"> Quia judicio Dei nullus potest obsistere, vel inquirendo illud penetrare. Cur subvertit vel coarctat?</span></p>
  </aside>

  <aside id="FN216">
    <p class="f"><a class="notebackref" href="#JB11_11"><span class="notemark">†††</span> 11:11</a> <span class="fk">Ipse enim novit. </span><span class="ft"> Ibid. Dum mens elatione attollitur, etc., usque ad quo vanitas cum iniquitate pertrahit, ad tumorem scilicet, subdit:</span></p>
  </aside>

  <aside id="FN217">
    <p class="f"><a class="notebackref" href="#JB11_12"><span class="notemark">‡‡‡</span> 11:12</a> <span class="fk">Vir vanus in superbiam. </span><span class="ft"> Ibid. Vanus ex culpa redditur audax, etc., usque ad per effrenatam libertatem audenter vagus per desideria currit.</span></p>
  </aside>

  <aside id="FN218">
    <p class="f"><a class="notebackref" href="#JB11_13"><span class="notemark">§§§</span> 11:13</a> <span class="fk">Tu autem firmasti. </span><span class="ft"> Ibid. Firmari cor non hoc loco, etc., usque ad hunc velut docendo subjungit: </span><span class="fk">et eris stabilis, </span><span class="ft"> etc.</span></p>
  </aside>

  <aside id="FN219">
    <p class="f"><a class="notebackref" href="#JB11_14"><span class="notemark">*</span> 11:14</a> <span class="fk">Si iniquitates. </span><span class="ft"> Ibid. Iniquitas in manu, etc., usque ad si reatus sui conscientia accusat.</span></p>
  </aside>

  <aside id="FN220">
    <p class="f"><a class="notebackref" href="#JB11_15"><span class="notemark">†</span> 11:15</a> <span class="fk">Et eris stabilis. </span><span class="ft"> Quia tanto minus ad judicium trepidat, quanto in bonis actibus solidius stat.</span></p>
  </aside>

  <aside id="FN221">
    <p class="f"><a class="notebackref" href="#JB11_16"><span class="notemark">‡</span> 11:16</a> <span class="fk">Miseriæ quoque. </span><span class="ft"> Ibid. Mala vitæ præsentis tanto durius animus sentit, quanto pensare bonum, quod sequitur, negligit. At si ad ea, quæ permanent, oculum cordis figat, nihil esse conspicit quidquid ad finem tendit. </span><span class="fk">Et quasi aquarum. </span><span class="ft"> Quia miseriæ, quæ transeunt, non vi concutiunt, sed tactum mœroris infundunt, dum extra pro percussione dolet, intus ex tentatione frigescit, contra quod amplius lux divina succenditur, unde subditur.</span></p>
  </aside>

  <aside id="FN222">
    <p class="f"><a class="notebackref" href="#JB11_17"><span class="notemark">§</span> 11:17</a> <span class="fk">Et quasi meridianus. </span><span class="ft"> Fulgor meridianus in vespere est virtutis renovatio in tentatione. </span><span class="fk">Et cum te consumptum. </span><span class="ft"> GREG. Cum et per exteriora mala justus occumbere cœperit, tunc claritas ejus incipit: econtra iniqui lumen est in die hujus vitæ, obscuritas in vespere. </span><span class="fk">Et cum te consumptum. </span><span class="ft"> Quia foris cadens intus renovatur, et quo duriora tolerat, certius præmia sperat, et hoc est:</span></p>
  </aside>

  <aside id="FN223">
    <p class="f"><a class="notebackref" href="#JB11_18"><span class="notemark">**</span> 11:18</a> <span class="fk">Et habebis fiduciam. </span><span class="ft"> Defossi secure dormiunt, etc., usque ad securus apud se dormit latens ab actibus sæculi.</span></p>
  </aside>

  <aside id="FN224">
    <p class="f"><a class="notebackref" href="#JB11_19"><span class="notemark">††</span> 11:19</a> <span class="fk">Requiesces et non erit. </span><span class="ft"> Qui enim in æternitatis desiderio figitur, dum nihil est in mundo quod appetat, nihil est quod de mundo pertimescat. </span><span class="fk">Et deprecabuntur. </span><span class="ft"> Pravi cum recta prædicant, quod ipsi appetunt, hoc aliis pro magno pollicentur; sed ne diu pollicendo patescat quod sunt, ad rectitudinis citius verba revertuntur, unde subditur:</span></p>
  </aside>

  <aside id="FN225">
    <p class="f"><a class="notebackref" href="#JB11_20"><span class="notemark">‡‡</span> 11:20</a> <span class="fk">Oculi autem impiorum. </span><span class="ft"> Oculorum nomine, etc., usque ad quo se valeat occultare, non invenit. </span><span class="fk">Et spes illorum abominatio, </span><span class="ft"> etc. Ibid. Quia inde in perpetuum spiritus interit, unde ad tempus caro suaviter vivit.</span></p>
  </aside>

  <aside id="FN226">
    <p class="f"><a class="notebackref" href="#JB12_1"><span class="notemark">*</span> 12:1</a> <span class="fk">Respondens autem Job. </span><span class="ft"> GREG. Hoc Sophar vere dixit, etc., usque ad unde Job subdit:</span></p>
  </aside>

  <aside id="FN227">
    <p class="f"><a class="notebackref" href="#JB12_2"><span class="notemark">†</span> 12:2</a> <span class="fk">Ergo vos estis soli homines. </span><span class="ft"> Qui se omnes præire ratione putat, se solum hominem esse exsultat. </span><span class="fk">Ergo vos estis soli homines. </span><span class="ft"> Qui enim se solum sapere æstimat, quid aliud quam hanc eamdem secum mori sapientiam putat?</span></p>
  </aside>

  <aside id="FN228">
    <p class="f"><a class="notebackref" href="#JB12_3"><span class="notemark">‡</span> 12:3</a> <span class="fk">Et mihi est cor sicut. </span><span class="ft"> Ut eorum superbiam corrigat, esse se inferiorem negat; et ne suæ humilitatis limitem transeat, se superiorem tacet. Ecce quam discrete, in quo indicat quod illi de se sentire deberent. </span><span class="fk">Quis enim hæc quæ nostis ignorat? </span><span class="ft"> Ac si dicat: Cum cunctis sint nota quæ dicitis, de dictorum scientia cur singulariter tumetis?</span></p>
  </aside>

  <aside id="FN229">
    <p class="f"><a class="notebackref" href="#JB12_4"><span class="notemark">§</span> 12:4</a> <span class="fk">Qui deridetur. </span><span class="ft"> Ibid. Quia illum facit humana derisio Deo proximum, quem ab humanis pravitatibus vitæ innocentiam servat alienum.</span></p>
  </aside>

  <aside id="FN230">
    <p class="f"><a class="notebackref" href="#JB12_5"><span class="notemark">**</span> 12:5</a> <span class="fk">Lampas contempta. </span><span class="ft"> Ibid. Nomine divitum designat elationem superborum; justi autem simplicitas et lampas dicitur, et contempta: lampas, quia interius lucet; contempta, quia apud mentes carnalium abjecta æstimatur. </span><span class="fk">Parata ad tempus statutum. </span><span class="ft"> Statutum contemptæ lampadis tempus, est extremi judicii prædestinatus dies, quo justus quisque qui nunc despicitur, quanta potestate fulgeat demonstratur.</span></p>
  </aside>

  <aside id="FN231">
    <p class="f"><a class="notebackref" href="#JB12_6"><span class="notemark">††</span> 12:6</a> <span class="fk">Abundant tabernacula prædonum. </span><span class="ft"> Ibid. Ostendit nihil esse præsentis vitæ divitias, etc., usque ad et tamen bona quæ habent, a Deo acceperunt. </span><span class="fk">Nimirum interroga jumenta, </span><span class="ft"> etc. Ibid. Jumenta sensu pigriores. Volatilia cœli sublimia sapientes.</span></p>
  </aside>

  <aside id="FN232">
    <p class="f"><a class="notebackref" href="#JB12_8"><span class="notemark">‡‡</span> 12:8</a> <span class="fk">Pisces. </span><span class="ft"> Ibid. Curiosi intelliguntur. Et est sensus: si hos requiras, creatorem omnium Deum fatentur. Potest et juxta litteram intelligi.</span></p>
  </aside>

  <aside id="FN233">
    <p class="f"><a class="notebackref" href="#JB12_10"><span class="notemark">§§</span> 12:10</a> <span class="fk">In cujus manu anima. </span><span class="ft"> Hoc loco anima omnis viventis, ipsa corporis vita signatur. </span><span class="fk">Spiritus universæ carnis. </span><span class="ft"> Ibid. Id est hominis effectus intelligentiæ spiritualis quæ in Dei potestate sunt. Potest et per animam omnis viventis jumentorum vita signari.</span></p>
  </aside>

  <aside id="FN234">
    <p class="f"><a class="notebackref" href="#JB12_11"><span class="notemark">***</span> 12:11</a> <span class="fk">Nonne auris verba dijudicat. </span><span class="ft"> Ex istis corporalibus, etc., usque ad et quod vos scitis, mihi per intimum amorem medullitus sapit.</span></p>
  </aside>

  <aside id="FN235">
    <p class="f"><a class="notebackref" href="#JB12_13"><span class="notemark">†††</span> 12:13</a> <span class="fk">Apud ipsum est sapientia, </span><span class="ft"> etc. GREG. in Job, l. 21. Apud Deum enim in principio Deus erat verbum, qui et Dei virtus et Dei sapientia; habet consilium, quia disponit sua; intelligentiam, quia cognoscit nostra.</span></p>
  </aside>

  <aside id="FN236">
    <p class="f"><a class="notebackref" href="#JB12_14"><span class="notemark">‡‡‡</span> 12:14</a> <span class="fk">Si destruxerit, nemo est qui ædificet. </span><span class="ft"> Omnipotens humanum genus destruit cum relinquit, ædificat cum replet: quod nisi fiat, incassum exterius a prædicatore monetur. </span><span class="fk">Si incluserit hominem. </span><span class="ft"> Omnis homo per id, etc., usque ad et cor reprobum per gratiam non emollire.</span></p>
  </aside>

  <aside id="FN237">
    <p class="f"><a class="notebackref" href="#JB12_15"><span class="notemark">§§§</span> 12:15</a> <span class="fk">Si continuerit aquas, omnia siccabuntur. </span><span class="ft"> Quia, si scientia prædicatorum subtrahitur, etc., usque ad septiformem gratiam retulit </span><span class="fk">Si emiserit eas, subvertent. </span><span class="ft"> Si enim Spiritus sancti gratia infunditur, etc., usque ad statim terra subvertitur: quia peccatricis mentis duritia ab immobilitatis suæ obstinatione permutatur.</span></p>
  </aside>

  <aside id="FN238">
    <p class="f"><a class="notebackref" href="#JB12_16"><span class="notemark">*</span> 12:16</a> <span class="fk">Apud ipsum est fortitudo. </span><span class="ft"> In verbis prioribus quibus ait, etc., usque ad electis in regno qualiter sit sapientia patris judicabit. </span><span class="fk">Novit et decipientem et eum qui decipitur. </span><span class="ft"> Ibid. Novit decipientem, etc., usque ad aliquando ad ultionis initium fieri solet.</span></p>
  </aside>

  <aside id="FN239">
    <p class="f"><a class="notebackref" href="#JB12_17"><span class="notemark">†</span> 12:17</a> <span class="fk">Adducit consiliarios in stultum finem. </span><span class="ft"> Consiliarios dicit prædicatores, qui auditoribus vitæ consilium præbent. Qui cum propter temporalia prædicant, in stultum finem deducuntur: quia illuc per laborem tendunt, unde per mentis rectitudinem fugere deberent. </span><span class="fk">Et judices. </span><span class="ft"> Qui examinandis aliorum moribus præsunt, recte judices vocantur; sed cum eos nequaquam sollicite discutiunt, nec qualiter corrigant agnoscunt, in stuporem deducti sunt.</span></p>
  </aside>

  <aside id="FN240">
    <p class="f"><a class="notebackref" href="#JB12_18"><span class="notemark">‡</span> 12:18</a> <span class="fk">Balteum regum dissolvit. </span><span class="ft"> In his enim qui bene regere membra sua videbantur, propter elationis culpam castitatis cingulum destruit. Et quia in renibus delectatio est carnis, fune peccati ac delectationis præcingit renes eorum.</span></p>
  </aside>

  <aside id="FN241">
    <p class="f"><a class="notebackref" href="#JB12_19"><span class="notemark">§</span> 12:19</a> <span class="fk">Ducit sacerdotes inglorios. </span><span class="ft"> Ibid. Quin ante judicem non invenient gloriam, quam modo in subditorum moribus studio prædicationis non exquirunt. </span><span class="fk">Et optimates supplantat. </span><span class="ft"> GREG. Quia, cum mentem regentium justo judicio deserit, cœlestia negligunt, et in suis hic voluptatibus cadunt.</span></p>
  </aside>

  <aside id="FN242">
    <p class="f"><a class="notebackref" href="#JB12_20"><span class="notemark">**</span> 12:20</a> <span class="fk">Commutans labium veracium. </span><span class="ft"> Quia sæpe hi, qui cœlestia prædicando veraces erant, dum temporalia diligunt, ad terrena diligenda corruunt, labium veracium commutatur. Vel de Judæis potest intelligi, qui ante veraces Christum venturum nuntiaverunt, se præsentem hunc negaverunt. </span><span class="fk">Et doctrinam. </span><span class="ft"> Ibid. Doctrina senum ablata est, quia Judæi nequaquam ea credendo secuti sunt, quæ patres suos prædixisse meminerunt.</span></p>
  </aside>

  <aside id="FN243">
    <p class="f"><a class="notebackref" href="#JB12_21"><span class="notemark">††</span> 12:21</a> <span class="fk">Effundit despectionem super principes. </span><span class="ft"> Judæi in legis mandatis permanentes principari per fidem videbantur: gentiles in profundo pressi per infidelitatem latuerunt; sed cum incarnationis Dominicæ mysterium negavit Judæa, gentilitas credidit. Sic:</span></p>
  </aside>

  <aside id="FN244">
    <p class="f"><a class="notebackref" href="#JB12_22"><span class="notemark">‡‡</span> 12:22</a> <span class="fk">Revelat profunda de tenebris; </span><span class="ft"> cum mystici allegoriarum sensus in verbis occultis prophetarum agnoscuntur. </span><span class="fk">Et producit in lucem umbram mortis. </span><span class="ft"> Ibid. Umbram mortis dicit, etc., usque ad mors carnis minime timetur.</span></p>
  </aside>

  <aside id="FN245">
    <p class="f"><a class="notebackref" href="#JB12_23"><span class="notemark">§§</span> 12:23</a> <span class="fk">Qui multiplicat gentes. </span><span class="ft"> Ibid. Quia gentes et per fecunditatem sobolis extendit, et tamen in propria infidelitate derelinquit, et quas in infidelitatis casu reliquerat, quandoque ad fidem reduxit, quibus ita restitutis fit quod sequitur, </span><span class="fk">qui immutat cor, </span><span class="ft"> etc.</span></p>
  </aside>

  <aside id="FN246">
    <p class="f"><a class="notebackref" href="#JB12_24"><span class="notemark">***</span> 12:24</a> <span class="fk">Qui immutat cor principum. </span><span class="ft"> Ibid. Cor principum terræ immutatum est, etc., usque ad patere via non poterat contra auctorem omnium.</span></p>
  </aside>

  <aside id="FN247">
    <p class="f"><a class="notebackref" href="#JB12_25"><span class="notemark">†††</span> 12:25</a> <span class="fk">Palpabunt quasi in tenebris. </span><span class="ft"> Ibid. Quasi enim in tenebris palpat, etc., usque ad </span><span class="fk">Nonne hic est filius fabri?</span></p>
  </aside>

  <aside id="FN248">
    <p class="f"><a class="notebackref" href="#JB13_1"><span class="notemark">*</span> 13:1</a> <span class="fk">Ecce omnia. </span><span class="ft"> GREG. Hæc enim cuncta beato, etc., usque ad alia vidit esse in operibus, alia in dictis, sequitur: </span><span class="fk">Hæc vidit oculus meus, et audivit auris mea. </span><span class="ft"> Sed quia dicta utilitatem non habent, si intellectu carent, sequitur: </span><span class="fk">Et intellexi singula. </span><span class="ft"> Cum enim aliquid ostenditur, vel auditur, si intellectus non tribuitur, prophetia minime est; de quo intellectu quia non extollitur, ostendit cum ait:</span></p>
  </aside>

  <aside id="FN249">
    <p class="f"><a class="notebackref" href="#JB13_2"><span class="notemark">†</span> 13:2</a> <span class="fk">Secundum scientiam veram. </span><span class="ft"> His verbis innotuit quantæ humilitatis fuit, qui se eis inferiorem negat, quorum longe vitam sancte vivendo transcenderat: et secundum eorum scientiam se nosse confirmat, qui sciendo cœlestia eorum terrenas cogitationes per prophetiæ spiritum transibat.</span></p>
  </aside>

  <aside id="FN250">
    <p class="f"><a class="notebackref" href="#JB13_3"><span class="notemark">‡</span> 13:3</a> <span class="fk">Sed tamen ad Omnipotentem loquar. </span><span class="ft"> Ibid. Cum Omnipotente loquimur, dum ejus misericordiam deprecamur. Cum eo disputamus, dum nos illius justitiæ conjungentes facta nostra subtili indagatione discutimus. Vel cum Deo disputat qui hic ei obediens, post cum eo populos judicabit, qui etiam interim de iniquis judicare non cessat.</span></p>
  </aside>

  <aside id="FN251">
    <p class="f"><a class="notebackref" href="#JB13_4"><span class="notemark">§</span> 13:4</a> <span class="fk">Prius vos ostendam, </span><span class="ft"> etc. Ibid. Sic Ecclesia de hæreticis, </span><span class="fk">prius vos ostendam fabricatores; </span><span class="ft"> sicut enim ædificium de lapidibus, ita etiam mendacium sermonibus fabricatur.</span></p>
  </aside>

  <aside id="FN252">
    <p class="f"><a class="notebackref" href="#JB13_5"><span class="notemark">**</span> 13:5</a> <span class="fk">Atque utinam taceretis. </span><span class="ft"> Ibid. Videns eos velle apparere, etc., usque ad quibus infirmas mentes seducant.</span></p>
  </aside>

  <aside id="FN253">
    <p class="f"><a class="notebackref" href="#JB13_6"><span class="notemark">††</span> 13:6</a> <span class="fk">Audite ergo correctionem meam. </span><span class="ft"> Ibid. Bene ergo prius correctionem post judicium intulit, quia nisi per correctionem prius stulti tumor deprimatur, nequaquam per intelligentiam judicium justi cognoscitur.</span></p>
  </aside>

  <aside id="FN254">
    <p class="f"><a class="notebackref" href="#JB13_9"><span class="notemark">‡‡</span> 13:9</a> <span class="fk">Decipietur ut homo vestris fraudulentiis. </span><span class="ft"> Hæretici fraudem Deo exhibent, qui ea astruunt quæ ei pro quo loquuntur non placent, et eum, dum defendere nituntur, offendunt.</span></p>
  </aside>

  <aside id="FN255">
    <p class="f"><a class="notebackref" href="#JB13_10"><span class="notemark">§§</span> 13:10</a> <span class="fk">Ipse vos arguet quoniam. </span><span class="ft"> Sunt qui veritatem Dei in corde sentiunt, etc., usque ad quanto in occulto cogitationis recta Dei judicia cognoscunt.</span></p>
  </aside>

  <aside id="FN256">
    <p class="f"><a class="notebackref" href="#JB13_11"><span class="notemark">***</span> 13:11</a> <span class="fk">Statim. </span><span class="ft"> Ibid. Humano verbo, motus Dei dicitur, ipsa rectitudinis ejus districtio: quæ reprobos, qui hic per pœnitentiam nolunt turbari, per vindictam turbabit. </span><span class="fk">Et terror ejus irruet. </span><span class="ft"> Quia reprobis non timor requiem, sed pœna timorem parit, unde propheta: </span><span class="fk">Sola vexatio intellectum dabit auditui Isa. 28.: </span><span class="ft"> quia cum pro præceptis Dei contemptis puniuntur, tunc intelligunt quod audierunt.</span></p>
  </aside>

  <aside id="FN257">
    <p class="f"><a class="notebackref" href="#JB13_12"><span class="notemark">†††</span> 13:12</a> <span class="fk">Memoria vestra. </span><span class="ft"> Quantumlibet quis pro memoria, etc., usque ad et elata caro tabescit in putredine.</span></p>
  </aside>

  <aside id="FN258">
    <p class="f"><a class="notebackref" href="#JB13_13"><span class="notemark">‡‡‡</span> 13:13</a> <span class="fk">Tacete paulisper ut loquar. </span><span class="ft"> Sensu carnis locutos indicat: quos idcirco ad silentium restringit, ut ea quæ illi mens suggesserit, dicat. Ac si diceret: Non ego carnaliter, sed spiritualiter loquor, quia per sensum spiritus audio, quod per ministerium corporis profero.</span></p>
  </aside>

  <aside id="FN259">
    <p class="f"><a class="notebackref" href="#JB13_14"><span class="notemark">§§§</span> 13:14</a> <span class="fk">Quare lacero carnes meas dentibus. </span><span class="ft"> Dentes in hoc loco significant internos sensus, etc., usque ad si meis spectatoribus, id est vobis prodesse non possum. </span><span class="fk">Dentibus meis. </span><span class="ft"> Dentes sunt interni sensus, qui singula inquirunt, etc., usque ad ne spiritualia mandere possit. </span><span class="fk">Et animam meam porto in manibus. </span><span class="ft"> Ibid. Animam in manibus portare, est intentionem cordis in operatione ostendere, quod fit pro ædificatione proximi. Et est sensus: Cur me vel districte coram hominibus dijudico, vel quid appetam in opere ostendo, si proximis nec mala judicando, nec bona ostendendo proficio?</span></p>
  </aside>

  <aside id="FN260">
    <p class="f"><a class="notebackref" href="#JB13_15"><span class="notemark">*</span> 13:15</a> <span class="fk">Etiamsi occiderit me, in ipso sperabo, </span><span class="ft"> etc. Ibid. Ille vere patiens est, qui et adversis atteritur, et tamen a spei rectitudine non curvatur. </span><span class="fk">Verumtamen vias meas. </span><span class="ft"> Sic enim tunc Dominus Salvator invenitur, si nunc pro timore Domini peccatum vestrum a vobis ipsis redarguitur.</span></p>
  </aside>

  <aside id="FN261">
    <p class="f"><a class="notebackref" href="#JB13_16"><span class="notemark">†</span> 13:16</a> <span class="fk">Non enim veniet in conspectu ejus omnis hypocrita. </span><span class="ft"> Nunc veniet quidem ante tribunal judicis, etc., usque ad in conspectu Domini venire recusat.</span></p>
  </aside>

  <aside id="FN262">
    <p class="f"><a class="notebackref" href="#JB13_17"><span class="notemark">‡</span> 13:17</a> <span class="fk">Audite sermonem meum. </span><span class="ft"> Per hoc quod ænigmata nominat, figuratas se habere locutiones demonstrat, unde voce fidelis populi subdit:</span></p>
  </aside>

  <aside id="FN263">
    <p class="f"><a class="notebackref" href="#JB13_18"><span class="notemark">§</span> 13:18</a> <span class="fk">Si fuero judicatus, scio quod justus, </span><span class="ft"> quod nec ab ejus persona discrepat, etc., usque ad justum se factum non ignorat ex munere.</span></p>
  </aside>

  <aside id="FN264">
    <p class="f"><a class="notebackref" href="#JB13_19"><span class="notemark">**</span> 13:19</a> <span class="fk">Quis est qui judicetur mecum. </span><span class="ft"> Quia in exterioribus actibus unde reprehendatur non habet, libere accusatorem quærit. Quia vero etiam justorum corda de stulta cogitatione se reprehendunt, subditur: </span><span class="fk">Quare tacens consumor? </span><span class="ft"> Ac si dicat: Sicut vixi ut accusatorem exterius nullum timerem, utinam sic vixissem ut intra me accusatricem conscientiam non timerem. Tacens enim consumitur, qui intus in se invenit unde uratur.</span></p>
  </aside>

  <aside id="FN265">
    <p class="f"><a class="notebackref" href="#JB13_20"><span class="notemark">††</span> 13:20</a> <span class="fk">Duo tantum ne facias. </span><span class="ft"> Et Dei faciem, hic animadversionem dicit: in qua dum peccata aspicit, punit, a qua nemo absconditur, nisi duo quæ postulat amoveantur, de quibus sequitur:</span></p>
  </aside>

  <aside id="FN266">
    <p class="f"><a class="notebackref" href="#JB13_21"><span class="notemark">‡‡</span> 13:21</a> <span class="fk">Manum tuam longe fac a me. </span><span class="ft"> Per manum, quam longe fieri postulat, etc., usque ad sed per formidinem servit.</span></p>
  </aside>

  <aside id="FN267">
    <p class="f"><a class="notebackref" href="#JB13_22"><span class="notemark">§§</span> 13:22</a> <span class="fk">Voca. </span><span class="ft">GREG. Præsentiam Christi quærit, ut per hanc et audiat quod ignorat, et audiatur in his quæ novit. Vel, vocat Deus eligendo, respondet homo obediendo; loquitur homo desiderando, respondet Deus apparendo. Sed sic anhelans, subtilius se discutit. </span><span class="fk">Voca me et ego respondebo tibi. </span><span class="ft"> Vocare Dei est nos amando et eligendo respicere. Respondere nostrum est amori illius bonis operibus parere. Aut certe loquar. </span><span class="ft"> Loquimur cum faciem ejus per desiderium postulamus: respondet loquentibus cum nobis se amantibus apparet.</span></p>
  </aside>

  <aside id="FN268">
    <p class="f"><a class="notebackref" href="#JB13_23"><span class="notemark">***</span> 13:23</a> <span class="fk">Quantas habeo iniquitates, </span><span class="ft"> etc. Justorum labor est, ut semetipsos inveniant, invenientes flendo atque corrigendo ad meliora perducant. Gravior videtur iniquitas quam peccatum, scelus quam delictum.</span></p>
  </aside>

  <aside id="FN269">
    <p class="f"><a class="notebackref" href="#JB13_24"><span class="notemark">†††</span> 13:24</a> <span class="fk">Cur faciem tuam abscondis? </span><span class="ft"> Ibid. Homo contemplationem Dei habuit in paradiso, sed per culpam incurrit caliginem. Et excitatus ex pœna redit ad amorem, ac dicit: </span><span class="fk">Et arbitraris. </span><span class="ft"> Quia si ut amicum respiceres me, tuæ visionis lumine non privares.</span></p>
  </aside>

  <aside id="FN270">
    <p class="f"><a class="notebackref" href="#JB13_25"><span class="notemark">‡‡‡</span> 13:25</a> <span class="fk">Contra folium, </span><span class="ft"> etc. Homo folium dicitur, etc., usque ad quem sic esse infirmum agnoscis?</span></p>
  </aside>

  <aside id="FN271">
    <p class="f"><a class="notebackref" href="#JB13_26"><span class="notemark">§§§</span> 13:26</a> <span class="fk">Scribis. </span><span class="ft"> Quia quod loquimur, transit, quod scribimus manet. Deus non loqui, sed scribere amaritudines dicitur, cum diu super nos ejus flagella perdurant. Semel enim de mortalitate carnis sententiam fixit, quæ usque ad ultimum mutari non valebit. </span><span class="fk">Et consumere. </span><span class="ft"> Patet gravia esse peccata juvenum et senum, si illud justi sic metuunt, quod in infirma ætate deliquerunt.</span></p>
  </aside>

  <aside id="FN272">
    <p class="f"><a class="notebackref" href="#JB13_27"><span class="notemark">*</span> 13:27</a> <span class="fk">Posuisti in nervo pedem meum. </span><span class="ft"> In nervo pedem Deus posuit hominis, quia pravitatem illius forti districtionis suæ sententia ligavit. </span><span class="fk">Et observasti omnes semitas meas. </span><span class="ft"> Semita angustior est quam via; quia autem vias, actiones, merito semitas actionum cogitationes accipimus. </span><span class="fk">Et vestigia pedum meorum considerasti. </span><span class="ft"> Intentiones operum vestigia dixit; vel, prava opera, quæ dum agimus, intuentibus hoc fratribus exemplum malum præbemus, et quasi inflexo extra viam pede sequentibus distorta vestigia relinquimus.</span></p>
  </aside>

  <aside id="FN273">
    <p class="f"><a class="notebackref" href="#JB13_28"><span class="notemark">†</span> 13:28</a> <span class="fk">Qui quasi putredo. </span><span class="ft"> Sicut vestimentum de se exorta tinea comeditur, ita homo in seipso habet putredinem unde consumatur. Vel ex corruptione suæ carnis tentatur, sicut vestis exorta tinea consumitur. </span><span class="fk">Quantas habeo iniquitates. </span><span class="ft"> Ibid. Quasi homo pro cæcitate exsilii se non novit, quæ contingit, quia a facie Dei se abscondit, quod jam pœna ipsa monitus dolet. </span><span class="fk">Contra folium. </span><span class="ft"> Homo arbor fuit in conditione, sed arefactus in tentatione folium, stipula in dejectione. </span><span class="fk">Consumere me vis, </span><span class="ft"> quia in juventute se peccasse invenit, etc., usque ad quasi tunc indiscreti fuerint.</span></p>
  </aside>

  <aside id="FN274">
    <p class="f"><a class="notebackref" href="#JB14_1"><span class="notemark">*</span> 14:1</a> <span class="fk">Homo natus de muliere. </span><span class="ft"> GREG. Hic mulieris nomine infirmitas designatur, et est sensus: Quid in se habet fortitudinis, qui nascitur ex infirmitate, qui et angustiatur ad vitam, et dilatatur ad miseriam.</span></p>
  </aside>

  <aside id="FN275">
    <p class="f"><a class="notebackref" href="#JB14_2"><span class="notemark">†</span> 14:2</a> <span class="fk">Qui quasi flos egreditur. </span><span class="ft"> Quia nitet in carne: </span><span class="fk">Conteritur, </span><span class="ft"> quia redigitur in pulverem et putredinem. </span><span class="fk">Et fugit velut umbra. </span><span class="ft"> Non soli fugienti, sed umbræ hominem comparavit. Qui enim in amore Dei calorem cordis non habet, nec tamen vitam quam diligit tenet, velut umbra fugit. </span><span class="fk">Et nunquam in eodem statu, </span><span class="ft"> etc. Ibid. Nam inde semper deficit, unde se proficere in spatium vitæ credit.</span></p>
  </aside>

  <aside id="FN276">
    <p class="f"><a class="notebackref" href="#JB14_3"><span class="notemark">‡</span> 14:3</a> <span class="fk">Et dignum ducis super hujuscemodi, </span><span class="ft"> etc. Deum aperire oculos, est judicia exercere, et quem feriat videre</span></p>
  </aside>

  <aside id="FN277">
    <p class="f"><a class="notebackref" href="#JB14_4"><span class="notemark">§</span> 14:4</a> <span class="fk">Quis potest facere, </span><span class="ft"> etc. Is enim, qui per se solus mundus est, etc., usque ad solum Christum dicit non de immundo semine natum.</span></p>
  </aside>

  <aside id="FN278">
    <p class="f"><a class="notebackref" href="#JB14_5"><span class="notemark">**</span> 14:5</a> <span class="fk">Breves dies hominis, </span><span class="ft"> etc. Ibid., quia apud Deum etiam labentia stant: apud eum esse numerum mensium perhibet. Vel, in diebus, brevitas temporis; in mensibus, multiplicata dierum spatia designantur: homini ergo breves dies sunt; sed quia vita nostra post tenditur, apud Deum numerus mensium nostrorum esse memoratur. </span><span class="fk">Constituisti terminos ejus. </span><span class="ft"> GREG. in Job. l. 12. Nulla enim quæ in hoc mundo hominibus fiunt, absque Dei occulto judicio fiunt.</span></p>
  </aside>

  <aside id="FN279">
    <p class="f"><a class="notebackref" href="#JB14_6"><span class="notemark">††</span> 14:6</a> <span class="fk">Recede paululum ab eo. </span><span class="ft"> Recede, id est, jam flagella præsentis vitæ subtrahe, et bona æternæ quietis ostende </span><span class="fk">Donec optata veniat, </span><span class="ft"> quando æternam requiem pro recompensatione sui laboris accipit</span></p>
  </aside>

  <aside id="FN280">
    <p class="f"><a class="notebackref" href="#JB14_7"><span class="notemark">‡‡</span> 14:7</a> <span class="fk">Lignum habet spem. </span><span class="ft"> etc. Genus humanum quasi despectum insinuat, quantumque ipsa insensibilia hunc præire videantur. Vel juxta mysticum sensum: Lignum præfertur homini, hic enim homo carnalis quisque; lignum justus accipitur, qui cum in morte passione afficitur, æternæ vitæ viriditate recuperatur. </span><span class="fk">Et rami ejus pullulant, </span><span class="ft"> quia ex passione justi fideles viriditatem vitæ spiritualis accipiunt.</span></p>
  </aside>

  <aside id="FN281">
    <p class="f"><a class="notebackref" href="#JB14_8"><span class="notemark">§§</span> 14:8</a> <span class="fk">Si senuerit in terra radix. </span><span class="ft"> Ibid. Radix justi sancta prædicatio, quia ab ipsa oritur et in ipsa subsistit: quæ apud corda terrenorum cunctis viribus effeta creditur: </span><span class="fk">Et in pulvere truncus emoritur, </span><span class="ft"> quia inter manus persequentium corpus ejus exanimatur.</span></p>
  </aside>

  <aside id="FN282">
    <p class="f"><a class="notebackref" href="#JB14_9"><span class="notemark">***</span> 14:9</a> <span class="fk">Ad odorem aquæ germinabit, </span><span class="ft"> etc. Quia per afflatum Spiritus, in electorum cordibus, exemplo sui operis, germen virtutis facit. </span><span class="fk">Et faciet comam, </span><span class="ft"> etc. Succiso trunco comam facere, etc., usque ad fecit comam, quia apostoli qui aruerant ad fidem ut prius viruerunt.</span></p>
  </aside>

  <aside id="FN283">
    <p class="f"><a class="notebackref" href="#JB14_10"><span class="notemark">†††</span> 14:10</a> <span class="fk">Homo vero cum mortuus fuerit. </span><span class="ft"> Ibid. Ipsa autem amissione justitiæ homo moritur, veste innocentiæ in paradiso concessa nudatur, interitu carnis consequente consumitur: </span><span class="fk">ubi ergo est, </span><span class="ft"> qui in ejus amore non est, ubi </span><span class="fk">verum esse</span><span class="ft"> est?</span></p>
  </aside>

  <aside id="FN284">
    <p class="f"><a class="notebackref" href="#JB14_11"><span class="notemark">‡‡‡</span> 14:11</a> <span class="fk">Quomodo si recedant aquæ de mari. </span><span class="ft"> Mare mens hominis est, etc., usque ad modo dulcedine prosperitatis replemur.</span></p>
  </aside>

  <aside id="FN285">
    <p class="f"><a class="notebackref" href="#JB14_12"><span class="notemark">§§§</span> 14:12</a> <span class="fk">Donec atteratur cœlum non evigilabit. </span><span class="ft"> Quia, nisi hujus mundi finis advenerit, humanum genus a somno non evigilabit.</span></p>
  </aside>

  <aside id="FN286">
    <p class="f"><a class="notebackref" href="#JB14_13"><span class="notemark">*</span> 14:13</a> <span class="fk">Quis mihi hoc. </span><span class="ft"> Ante Mediatoris adventum ad infernum se descendere sciens, illic conditoris protectionem postulat. </span><span class="fk">Constituas mihi tempus in quo recorderis mei. </span><span class="ft"> Adventum Redemptoris ad inferos petit.</span></p>
  </aside>

  <aside id="FN287">
    <p class="f"><a class="notebackref" href="#JB14_14"><span class="notemark">†</span> 14:14</a> <span class="fk">Putasne mortuus homo rursum. </span><span class="ft"> Solent justi viri, etc., usque ad ut post fortius roboret. </span><span class="fk">Cunctis diebus. </span><span class="ft"> Qui itaque immutationem suam tanto desiderio exspectat, quam sit de resurrectione certus insinuat.</span></p>
  </aside>

  <aside id="FN288">
    <p class="f"><a class="notebackref" href="#JB14_15"><span class="notemark">‡</span> 14:15</a> <span class="fk">Vocabis me et ego respondebo. </span><span class="ft"> Tunc vocanti Deo veraciter respondemus, quando ad summæ incorruptionis jussum incorruptibiles resurgemus. </span><span class="fk">Operi manuum tuarum porriges dexteram, </span><span class="ft"> ac si dicat: Idcirco corruptibilis creatura persistere ad incorruptionem poterit, quia manu tuæ potestatis erigetur; vel dextera, Filius dicitur, qui incarnatus ad erigendum hominem missus est.</span></p>
  </aside>

  <aside id="FN289">
    <p class="f"><a class="notebackref" href="#JB14_16"><span class="notemark">§</span> 14:16</a> <span class="fk">Tu quidem gressus, </span><span class="ft"> etc. Gressus dinumerat, et peccatis parcit: qui subtiliter acta nostra considerat, et tamen hic pœnitentibus misericorditer relaxat. </span><span class="fk">Dinumerasti, sed parce. </span><span class="ft"> Dinumerat, dum nos ad singula quæ fecimus deflenda convertit; parcit, quia quæ punivimus, non punit, unde adhuc subdit:</span></p>
  </aside>

  <aside id="FN290">
    <p class="f"><a class="notebackref" href="#JB14_17"><span class="notemark">**</span> 14:17</a> <span class="fk">Signasti quasi in sacculo, </span><span class="ft"> etc. Ibid. In occulto, etc., usque ad curat quia hic per flagella funditus relaxat.</span></p>
  </aside>

  <aside id="FN291">
    <p class="f"><a class="notebackref" href="#JB14_18"><span class="notemark">††</span> 14:18</a> <span class="fk">Mons cadens defluit. </span><span class="ft"> Ibid. Duo sunt genera tentationum, etc., usque ad vel longa ac lenta ut Salomonem consumi permittis. </span><span class="fk">Saxum, </span><span class="ft"> id est mens justi fertur, </span><span class="fk">De loco, </span><span class="ft"> id est, de justitia ad culpam nimio impulsu.</span></p>
  </aside>

  <aside id="FN292">
    <p class="f"><a class="notebackref" href="#JB14_19"><span class="notemark">‡‡</span> 14:19</a> <span class="fk">Lapides, </span><span class="ft"> id est fortitudinem, </span><span class="fk">aquæ</span><span class="ft"> assidua blandimenta. </span><span class="fk">Terra, </span><span class="ft"> quæ sanctificat.</span></p>
  </aside>

  <aside id="FN293">
    <p class="f"><a class="notebackref" href="#JB14_20"><span class="notemark">§§</span> 14:20</a> <span class="fk">Roborasti eum paululum, </span><span class="ft"> etc. Ibid. Paululum roboratus est homo, quia hic vivendi vires ad modicum accepit; sed in hac brevitate ubi roboratus est, colligit, unde in perpetuitate inveniat; vel ut semper gaudeat, vel ut supplicia non evadat. </span><span class="fk">Immutabis faciem ejus, et emittes. </span><span class="ft"> Facies hominis, etc., usque ad transire ad æterna nolens cogitur.</span></p>
  </aside>

  <aside id="FN294">
    <p class="f"><a class="notebackref" href="#JB14_21"><span class="notemark">***</span> 14:21</a> <span class="fk">Sive nobiles fuerint filii. </span><span class="ft"> Sicut enim hi qui adhuc sunt viventes, mortuorum animæ in quo loco habeantur ignorant: ita mortui carnaliter vitam in carne positorum qualiter post eos disponatur, nesciunt.</span></p>
  </aside>

  <aside id="FN295">
    <p class="f"><a class="notebackref" href="#JB14_22"><span class="notemark">†††</span> 14:22</a> <span class="fk">Attamen caro ejus dum vivit dolebit. </span><span class="ft"> Tribulationem enim carnis hic patiuntur etiam qui spiritualiter vivunt. </span><span class="fk">Et anima illius super. </span><span class="ft"> Dignum enim est ut in se semper homo mœrores inveniat, qui relicto Creatore in se gaudium quærebat.</span></p>
  </aside>

  <aside id="FN296">
    <p class="f"><a class="notebackref" href="#JB15_2"><span class="notemark">*</span> 15:2</a> <span class="fk">Nunquid sapiens respondebit? </span><span class="ft"> GREG. Cuncta quæ in sanctis sentiuntur, malis quasi in ventum prolata displicent, nec bonorum verba dicta rationis, sed stimulos furoris existimant. </span><span class="fk">Et implebit ardore. </span><span class="ft"> Ibid. Qui etiam quæ se sentiunt contumeliose dicere, student ex Domini defensione palliare, unde subdit:</span></p>
  </aside>

  <aside id="FN297">
    <p class="f"><a class="notebackref" href="#JB15_3"><span class="notemark">†</span> 15:3</a> <span class="fk">Arguis verbis eum. </span><span class="ft"> Ibid. Et nullum putant habere timorem Domini, nisi eum quem ad stultitiam suæ professionis traxerunt, unde addit:</span></p>
  </aside>

  <aside id="FN298">
    <p class="f"><a class="notebackref" href="#JB15_4"><span class="notemark">‡</span> 15:4</a> <span class="fk">Quantum in te est, </span><span class="ft"> etc., dicitur, id est abstulisti. Ac si diceret: De tua justitia præsumens, Creatoris tui gratiam despicis deprecari. Cum hæretici vera mala contra bonos non inveniunt, fingunt quæ redarguant, ut justi videantur.</span></p>
  </aside>

  <aside id="FN299">
    <p class="f"><a class="notebackref" href="#JB15_5"><span class="notemark">§</span> 15:5</a> <span class="fk">Docuit enim iniquitas. </span><span class="ft"> GREG. Iniquitas os docet, quando ex mala vita concipitur, quod pejus dicatur. </span><span class="fk">Imitaris linguam blasphemantium</span><span class="ft"> Ibid. Hæretici quasi venerando Deum, humilia, ut carnem et mortem negant, et Ecclesiam hæc confitentem blasphemare dicunt: et si quid adversi ei contigerit, pro hac injuria dicunt fieri, unde ait:</span></p>
  </aside>

  <aside id="FN300">
    <p class="f"><a class="notebackref" href="#JB15_6"><span class="notemark">**</span> 15:6</a> <span class="fk">Condemnabit te, </span><span class="ft"> etc. Aliquando vero quasi rationando comprimere volunt, unde:</span></p>
  </aside>

  <aside id="FN301">
    <p class="f"><a class="notebackref" href="#JB15_7"><span class="notemark">††</span> 15:7</a> <span class="fk">Nunquid primus homo. </span><span class="ft"> Hæc autem Dei defensio ab eis ideo assumitur, etc., usque ad pensa quod consilium ignoras.</span></p>
  </aside>

  <aside id="FN302">
    <p class="f"><a class="notebackref" href="#JB15_9"><span class="notemark">‡‡</span> 15:9</a> <span class="fk">Quid nosti. </span><span class="ft"> Ibid. Hæc verba patenter ostendunt ex qua mentis elatione prodeat quidquid quasi ad dominicam defensionem sonat.</span></p>
  </aside>

  <aside id="FN303">
    <p class="f"><a class="notebackref" href="#JB15_10"><span class="notemark">§§</span> 15:10</a> <span class="fk">Et senes et antiqui. </span><span class="ft"> Hæretici, quia sua non possunt astruere ratione, auctoritate antiquorum nituntur defendere apud stultos: et doctores Ecclesiæ dicunt sibi magistros fuisse.</span></p>
  </aside>

  <aside id="FN304">
    <p class="f"><a class="notebackref" href="#JB15_11"><span class="notemark">***</span> 15:11</a> <span class="fk">Nunquid grande est? </span><span class="ft"> Sequitur: </span><span class="fk">Quid te elevat cor tuum. </span><span class="ft"> Sæpe justorum mens ad altiora contemplanda suspenditur, ut exterius eorum facies obstupuisse videatur. Sed hanc contemplationis vim reprobi per hypocrisim fieri putant; quod enim in se est, in aliis putant.</span></p>
  </aside>

  <aside id="FN305">
    <p class="f"><a class="notebackref" href="#JB15_13"><span class="notemark">†††</span> 15:13</a> <span class="fk">Quid tumet contra Deum spiritus? </span><span class="ft"> Plerumque justi aliquibus necessitatibus afflicti sua opera coguntur fateri, quod beatus Job fecerat, quod putatur elatio; sed in Dei auribus superba non sunt, quæ humili corde proferuntur; et sicut gravis culpæ est sibi arrogare quod non est, sic plerumque culpa nulla est si humiliter bonum dicat quod est. </span><span class="fk">Hujusmodi sermones. </span><span class="ft"> Ibid. De bonis tuis, non tamen Job in his contra Deum tumuit, sed quæ vere fecerat humiliter dixit; sæpe justi et injusti eadem habent verba, et unde illi placent, hi offendunt, ut Pharisæus qui se justificat in opere Luc. 18., et Ezechias qui se justificat in cogitatione IV Reg. 20..</span></p>
  </aside>

  <aside id="FN306">
    <p class="f"><a class="notebackref" href="#JB15_14"><span class="notemark">‡‡‡</span> 15:14</a> <span class="fk">Quid est homo? </span><span class="ft"> Eo ipso quod dicitur homo, terrenus exprimitur et infirmus. Ab humo enim appellatus est. </span><span class="fk">Et ut justus appareat natus, </span><span class="ft"> etc. Quomodo enim justus appareat, qui de illa natus est, quæ injustitiæ propinatrix exstitit? prima quippe viro injustitiam mulier propinavit in paradiso.</span></p>
  </aside>

  <aside id="FN307">
    <p class="f"><a class="notebackref" href="#JB15_15"><span class="notemark">§§§</span> 15:15</a> <span class="fk">Et cœli non sunt mundi. </span><span class="ft"> Hoc cœlorum nomine repetiit, quod sanctorum appellatione signavit, qui ante districtum Dei judicium nec ipsi esse mundi ad perfectum possunt.</span></p>
  </aside>

  <aside id="FN308">
    <p class="f"><a class="notebackref" href="#JB15_16"><span class="notemark">*</span> 15:16</a> <span class="fk">Quanto magis abominabilis. </span><span class="ft"> Ibid. Quilibet perversus abominabilis est propter immunditiam maculæ. </span><span class="fk">Inutilis, </span><span class="ft"> propter justitiam perfectæ vitæ; qui </span><span class="fk">bibere iniquitatem</span><span class="ft"> dicitur, quia quod bibitur, ad glutiendum moram non habet. Culpa ergo quia ab injusto homine sine ulla retractatione perpetratur, quasi aqua iniquitas bibitur.</span></p>
  </aside>

  <aside id="FN309">
    <p class="f"><a class="notebackref" href="#JB15_17"><span class="notemark">†</span> 15:17</a> <span class="fk">Ostendam tibi. </span><span class="ft"> Quia cum minori auctoritate docet is qui audita, quam is qui ea quæ viderat, loquitur, ut fortiorem auctoritatem sibi Eliphaz arrogaret, dicit: </span><span class="fk">Quod vidi narrabo tibi. </span><span class="ft"> Proprium arrogantis, etc., usque ad quas auctoritate Patrum munit.</span></p>
  </aside>

  <aside id="FN310">
    <p class="f"><a class="notebackref" href="#JB15_18"><span class="notemark">‡</span> 15:18</a> <span class="fk">Sapientes confitentur. </span><span class="ft"> Ecce audacia hæreticorum, etc., usque ad corda transiisse alienum, id est diabolum. Ecce sententiæ.</span></p>
  </aside>

  <aside id="FN311">
    <p class="f"><a class="notebackref" href="#JB15_20"><span class="notemark">§</span> 15:20</a> <span class="fk">Cunctis diebus. </span><span class="ft"> Solent etiam electi in quibusdam diebus superbire, sed priusquam vitam finiant, ab elatione corda commutant; impius vero diebus omnibus superbit, et sic vitam terminat, ut ab elatione minime recedat. </span><span class="fk">Et numerus annorum tyrannidis ejus. </span><span class="ft"> Proprie tyrannus, etc., usque ad cujus vita sub incertitudine tenetur?</span></p>
  </aside>

  <aside id="FN312">
    <p class="f"><a class="notebackref" href="#JB15_21"><span class="notemark">**</span> 15:21</a> <span class="ft">Sonitus terroris semper. Ibid. Prava mens semper in laboribus est, sicut bona semper tranquilla: quia aut molitur mala quæ in ferat, aut metuit, ne sibi hæc ab aliis inferantur.</span></p>
  </aside>

  <aside id="FN313">
    <p class="f"><a class="notebackref" href="#JB15_22"><span class="notemark">††</span> 15:22</a> <span class="fk">Non credit quod reverti possit de tenebris ad: </span><span class="ft"> quia dum feriri se undique credit insidiis, salute desperata semper ad nequitiam crescit.</span></p>
  </aside>

  <aside id="FN314">
    <p class="f"><a class="notebackref" href="#JB15_23"><span class="notemark">‡‡</span> 15:23</a> <span class="fk">Cum se moverit, </span><span class="ft"> etc. Panis hic stipendium præsentis vitæ, etc., usque ad avaritia victus illa contemnit.</span></p>
  </aside>

  <aside id="FN315">
    <p class="f"><a class="notebackref" href="#JB15_24"><span class="notemark">§§</span> 15:24</a> <span class="fk">Terrebit, </span><span class="ft"> etc. In omni quod iniquus agit, etc., usque ad si ei forte defuerit, quod ex fallacia opponat.</span></p>
  </aside>

  <aside id="FN316">
    <p class="f"><a class="notebackref" href="#JB15_25"><span class="notemark">***</span> 15:25</a> <span class="fk">Tetendit, </span><span class="ft"> etc. Ibid. Contra Deum manus tendere, etc., usque ad modo a multis agitur singulis.</span></p>
  </aside>

  <aside id="FN317">
    <p class="f"><a class="notebackref" href="#JB15_26"><span class="notemark">†††</span> 15:26</a> <span class="fk">Cucurrit, </span><span class="ft"> id est in malo opere obstaculum de adversitate non habuit. </span><span class="fk">Et pingui cervice armatus est. </span><span class="ft"> Pinguis cervix est opulenta superbia affluentibus rebus quasi multis carnibus fulta.</span></p>
  </aside>

  <aside id="FN318">
    <p class="f"><a class="notebackref" href="#JB15_27"><span class="notemark">‡‡‡</span> 15:27</a> <span class="fk">Operuit faciem ejus. </span><span class="ft"> Faciem crassitudo operit, quia desiderata terrenarum rerum abundantia oculos mentis premit. </span><span class="fk">Et de lateribus ejus. </span><span class="ft"> Ibid. Latera divitum sunt qui eis adhærent; arvina de lateribus ejus dependet, quia quisquis potenti et iniquo adhæret, ipse quoque de ejus potentia velut ex pinguedine tumet.</span></p>
  </aside>

  <aside id="FN319">
    <p class="f"><a class="notebackref" href="#JB15_28"><span class="notemark">§§§</span> 15:28</a> <span class="ft"> Habitavit in civitatibus. Quia civitas a conversatione conviventium appellatur, etc., usque ad ostendunt procul dubio quia de ædificio vitæ ceciderunt.</span></p>
  </aside>

  <aside id="FN320">
    <p class="f"><a class="notebackref" href="#JB15_29"><span class="notemark">*</span> 15:29</a> <span class="fk">Non ditabitur, </span><span class="ft"> quia superbi cogitatio ab auctoris sui gratia non inhabitabitur. </span><span class="fk">Nec perseverabit. </span><span class="ft"> Ibid. Ac si dicat: Hoc quod habere videtur, exterius transit, et illud quod transire non poterat, interius non habet. </span><span class="fk">Nec mittet in terram, </span><span class="ft"> quia velut ad levem flatum, sic ad motum occultæ sententiæ vita ejus eruitur; vel, </span><span class="fk">in terram non mittet, </span><span class="ft"> etc., quia nunquam ad æternæ vitæ desiderium cordis sui cogitationem plantat.</span></p>
  </aside>

  <aside id="FN321">
    <p class="f"><a class="notebackref" href="#JB15_30"><span class="notemark">†</span> 15:30</a> <span class="fk">Non recedet de tenebris. </span><span class="ft"> Quia enim lucem justitiæ non quærit, de tenebris non recedit. </span><span class="fk">Ramos ejus, </span><span class="ft"> etc. Quia ipsi quoque, qui ei conjuncti sunt, terrenis desideriis æstuant, ut boni operis fructum non ferant, quia ad appetenda infima per nequitiam anhelant. </span><span class="fk">Et auferetur spiritu, </span><span class="ft"> quia eo percussionis sententiam accipiet, quo oris sui spiritum timore Dei non restringit.</span></p>
  </aside>

  <aside id="FN322">
    <p class="f"><a class="notebackref" href="#JB15_31"><span class="notemark">‡</span> 15:31</a> <span class="fk">Non credet. </span><span class="ft"> Quia eleemosyna eum redimere, etc., usque ad quia non redimit animam quam a vitiis non compescit.</span></p>
  </aside>

  <aside id="FN323">
    <p class="f"><a class="notebackref" href="#JB15_32"><span class="notemark">§</span> 15:32</a> <span class="fk">Antequam dies ejus. </span><span class="ft"> GREG. Quia longos animo, etc., usque ad indisciplinatis obviat mors.</span></p>
  </aside>

  <aside id="FN324">
    <p class="f"><a class="notebackref" href="#JB15_33"><span class="notemark">**</span> 15:33</a> <span class="fk">Manus ejus</span><span class="ft"> ab omni bona operatione siccantur. </span><span class="fk">Lædetur quasi, </span><span class="ft"> etc. Si florentem vineam, etc., usque ad in sancto studio a fructu alienos facit, unde subdit: </span><span class="fk">Et quasi oliva projiciens. </span><span class="ft"> Oliva cum in flore est, etc., usque ad ut nequeant discernere qua intentione quid faciant. Vel </span><span class="fk">in primo flore. </span><span class="ft"> Infirmus regere vel inferiora agere non debet, quia in terrenis actibus frigescit. Vel, cum placere videt quæ agit, ardentius eadem bona operatur, et quasi in sancto studio fervet, unde æstu perit.</span></p>
  </aside>

  <aside id="FN325">
    <p class="f"><a class="notebackref" href="#JB15_34"><span class="notemark">††</span> 15:34</a> <span class="fk">Congregatio enim hypocritæ, </span><span class="ft"> etc. Congregant hypocritæ bona opera, sed eorum sterilis est ipsa congregatio, quia per hoc quod agunt, fructum recipere in æterna retributione non appetunt. </span><span class="fk">Et ignis devorabit tabernacula eorum, </span><span class="ft"> etc. Corpora in quibus animæ eorum habitant, tabernacula dicit: quæ hic desiderium laudis, postmodum autem concremabit ignis gehennæ. </span><span class="fk">Tabernacula. </span><span class="ft"> Cogitatio est tabernaculum, in qua mens habitat, quam æstus avaritiæ vastat. Vel, cor tabernaculum dicit, quod consumit ardor laudis. Vel, corpus est tabernaculum animæ, et qui hic ardent mente, ardebunt carne ignibus gehennæ.</span></p>
  </aside>

  <aside id="FN326">
    <p class="f"><a class="notebackref" href="#JB15_35"><span class="notemark">‡‡</span> 15:35</a> <span class="fk">Concepit dolorem. </span><span class="ft"> Cum perversa cogitat, iniquitatem parturit, cum explere cœperit, concepit. Mens etiam hypocritæ nunquam vacat a malo, quia quæ appetit, aliis invidet, ex quorum despectu clarior sit, unde et dolos parat ut solus æstimationem capiat. </span><span class="fk">Uterus ejus præparat dolos, </span><span class="ft"> id est mens, in qua cogitationes generantur, majorem malitiam contra proximos concipit, quanto solus præ omnibus videri innocentior quærit: hoc dicit, quia percussum Job pro hypocrisi putavit.</span></p>
  </aside>

  <aside id="FN327">
    <p class="f"><a class="notebackref" href="#JB16_2"><span class="notemark">*</span> 16:2</a> <span class="fk">Audivi frequenter talia. </span><span class="ft"> Electi frequenter aliena mala quasi sua audiunt, et ab his eis crimen impingitur, a quibus crimina impacta perpetrantur. </span><span class="fk">Consolatores onerosi omnes vos. </span><span class="ft"> Pravi cum laborare bonos, etc., usque ad ne qui lenire debet dolorem augeat.</span></p>
  </aside>

  <aside id="FN328">
    <p class="f"><a class="notebackref" href="#JB16_3"><span class="notemark">†</span> 16:3</a> <span class="fk">Nunquid habebunt finem verba ventosa? </span><span class="ft"> Mali ventosa verba proferunt. Nam dicta eorum, etsi quandoque sana sunt per sententiam, inflata tamen sunt per elationem. </span><span class="fk">Aut aliquid tibi molestum est si loquaris? </span><span class="ft"> Ac si diceret, eo quod plus loqueris quo a me aliquid molestum de tua actione non audis.</span></p>
  </aside>

  <aside id="FN329">
    <p class="f"><a class="notebackref" href="#JB16_4"><span class="notemark">‡</span> 16:4</a> <span class="fk">Poteram et ego similia vestri loqui. </span><span class="ft"> Narrat quid facere potuit, sed ne justitiam deserat, quod facere potuit declinat.</span></p>
  </aside>

  <aside id="FN330">
    <p class="f"><a class="notebackref" href="#JB16_5"><span class="notemark">§</span> 16:5</a> <span class="fk">Atque utinam esset anima vestra pro anima mea. </span><span class="ft"> In his verbis hoc monstratur intendere, etc., usque ad quia mala eorum sub moderata increparet invectione.</span></p>
  </aside>

  <aside id="FN331">
    <p class="f"><a class="notebackref" href="#JB16_6"><span class="notemark">**</span> 16:6</a> <span class="fk">Quasi parcens. </span><span class="ft"> Nota </span><span class="fk">quasi, </span><span class="ft"> quia, etc., usque ad approbare videtur, et crescunt in exemplum.</span></p>
  </aside>

  <aside id="FN332">
    <p class="f"><a class="notebackref" href="#JB16_8"><span class="notemark">††</span> 16:8</a> <span class="fk">Nunc autem oppressit me dolor, </span><span class="ft"> etc. Ibid. Dolore Ecclesia premitur, etc., usque ad quos intus habet; unde beati viri voce mox apte subditur.</span></p>
  </aside>

  <aside id="FN333">
    <p class="f"><a class="notebackref" href="#JB16_9"><span class="notemark">‡‡</span> 16:9</a> <span class="fk">Rugæ meæ, </span><span class="ft"> etc. Rugæ Ecclesiæ sunt omnes qui in ea dupliciter vivunt, qui fidem vocibus clamant, operibus denegant. Hi pacis tempore, quia hujus mundi potestatibus eamdem fidem honori esse conspiciunt, fideles se esse mentiuntur: sed cum Ecclesiam subito adversitas turbaverit, illud illico ostendunt, quod in perfida mente moliuntur. Et est sensus: me insequendo increpant, qui in meo corpore positi duplicitatis suæ malitiam non emendant. </span><span class="fk">Et suscitatur falsiloquus adversus faciem, </span><span class="ft"> etc. Ibid. Dum prædicationi ejus aperte contradicere non præsumunt, Ecclesia falsiloquium quasi post dorsum patitur; sed cum malitiæ tempus eruperit, is, qui nunc metuens derogat, ad contradicendum ante faciem venit: quia verbis veræ fidei apertis vocibus obsistit. Quod quoniam per malignum spiritum fit, ad eum describendum verba convertit.</span></p>
  </aside>

  <aside id="FN334">
    <p class="f"><a class="notebackref" href="#JB16_10"><span class="notemark">§§</span> 16:10</a> <span class="fk">Collegit furorem suum. </span><span class="ft"> Diabolus, princeps falsiloquii, habet nunc contra Ecclesiam furorem, sed sparsus est, quia occultas tentationes per singulos movet. Cum vero contra eam accepta licentia aperte sævierit, furorem suum in eam colligit, quia in ejus afflictionem tota se intentione constringit. Qui contra eam dentibus fremit, eamque terribilibus oculis intuetur, quia per alios contra eam crudelia exercet, et per alios quæ exerceat providet.</span></p>
  </aside>

  <aside id="FN335">
    <p class="f"><a class="notebackref" href="#JB16_11"><span class="notemark">***</span> 16:11</a> <span class="fk">Aperuerunt super me ora, </span><span class="ft"> etc. Ibid. Quia ora sua reprobi exprobrantes aperiunt, cum et errorem prædicare non metuunt, et prædicamenta rectæ fidei irrident. </span><span class="fk">Percusserunt maxillam meam. </span><span class="ft"> Maxilla Ecclesiæ, sunt sancti prædicatores, qui vitam carnalium verbo correctionis convertunt: hos reprobi præcipue persequuntur, quos dum etiam necant, illa eos pœna satiat, quæ mentem Ecclesiæ præcipue cruciat, vel castigat. </span><span class="fk">Maxillam meam. </span><span class="ft"> Petrus est maxilla, qui mactat et manducat. Samson maxillam asini tenet, et hostes occidit, id est Christus simplices præcones manu virtutis tenet, et a vitiis carnales occidit. Maxilla projecta est in terram, aquas effundit: quia data morti corpora præconum magna ostendunt miracula.</span></p>
  </aside>

  <aside id="FN336">
    <p class="f"><a class="notebackref" href="#JB16_12"><span class="notemark">†††</span> 16:12</a> <span class="fk">Conclusit me Deus, </span><span class="ft"> etc. Electorum populus apud iniquum concluditur: cum ejus caro antiqui hostis persecutionibus temporaliter datur. Qui non spiritui, sed manibus inimicorum traditur, quia quo hunc mente capere nequeunt, eo contra illius carnes crudelius inardescunt.</span></p>
  </aside>

  <aside id="FN337">
    <p class="f"><a class="notebackref" href="#JB16_13"><span class="notemark">‡‡‡</span> 16:13</a> <span class="fk">Ego ille quondam opulentus. </span><span class="ft"> GREG. Infirmorum mentem designat, quia dum adversa prævidere nesciunt, tanto eis graviora sunt, quanto ab eis inopinata tolerantur. Vel, in quibusdam, eisdem retro labentibus hæc Ecclesia patitur, qui post doctrinæ opulentiam aliquando subitis vitiis convertuntur. </span><span class="fk">Tenuit cervicem meam. </span><span class="ft"> Cervix, hic libertatis erectionem significat, quam hostis </span><span class="fk">tenet</span><span class="ft"> persecutionis tempore; </span><span class="fk">constringit, </span><span class="ft"> dum infirmi vera quæ sentiunt prædicare libere non præsumunt. Vel, cervicem suam dicit eos, qui in Ecclesia sub occasione defendendæ rectitudinis vitio elationis deserviunt: quam hostis districtione suæ persecutionis inclinat. </span><span class="fk">Et posuit me quasi in signum. </span><span class="ft"> Ibid. Signum ad hoc ponitur, ut sagittarum emissione feriatur. Fidelis itaque populus in signum hosti suo ponitur, quia eum semper suis ictibus impetit, cum suis persecutionibus affligit, unde Apostolus: </span><span class="fk">Ipsi enim scitis, quod in hoc positi sumus I Thess. 3.. </span><span class="ft"> Ac si aperte dicat: Quid in hoc tempore vulnera nostra miramini? qui si æterna gaudia quærimus, ad hoc venimus ut feriamur.</span></p>
  </aside>

  <aside id="FN338">
    <p class="f"><a class="notebackref" href="#JB16_14"><span class="notemark">§§§</span> 16:14</a> <span class="fk">Circumdedit me. </span><span class="ft"> Ecclesia lanceis ab hoste suo circumdatur, quando in membris suis ab impugnatore calido tentationum jaculis ab omni parte impetitur. </span><span class="fk">Convulneravit lumbos meos. </span><span class="ft"> Cum hostis fidelem populum ad luxuriam pertrahit, hunc in lumbis ferit. </span><span class="fk">Convulnerare</span><span class="ft"> autem dicitur, quia quod nobis male suggerit, nos sequentes ex propria voluntate implemus, et quasi cum ipso nos pariter vulneramus. </span><span class="fk">Non pepercit et effudit in terra viscera mea. </span><span class="ft"> Viscera Ecclesiæ dicit eorum mentes, qui ejus in se continent mysteria: quos dum antiquus hostis ad sæcularia negotia pertrahit, ejus viscera in terra fundit. </span><span class="fk">Non pepercit, </span><span class="ft"> id est, non destitit.</span></p>
  </aside>

  <aside id="FN339">
    <p class="f"><a class="notebackref" href="#JB16_15"><span class="notemark">*</span> 16:15</a> <span class="fk">Concidit me. </span><span class="ft"> In infirmis suis Ecclesia, etc., usque ad cum culpa culpam cumulaverit. </span><span class="fk">Irruit in me quasi gigas. </span><span class="ft"> Quia nimirum malignus spiritus contra hanc, id est animam, ex prava consuetudine devictam quasi more gigantis pugnat, quia quanto se ei anima subjicit crebrius, tanto eum sibi intolerabiliorem se facit. Sed quia plerumque ad pœnitentiam redit, sequitur.</span></p>
  </aside>

  <aside id="FN340">
    <p class="f"><a class="notebackref" href="#JB16_16"><span class="notemark">†</span> 16:16</a> <span class="fk">Saccum consui super cutem. </span><span class="ft"> In sacco et cinere pœnitentia, in cute et carne peccatum carnis intelligitur. Ergo quasi saccus super cutem consuitur, et cinere caro operitur, quia culpa carnis per pœnitentiam tegitur, ne in districti judicis examine ad ultionem videatur. </span><span class="fk">Facies mea intumuit. </span><span class="ft"> Facies Ecclesiæ sunt, qui in regimine positi apparent primi, ut ex eorum specie sit honor fidelis populi. Hi plangunt culpas infirmantium; sed dum vident quosdam ad veniam redire, quosdam vero in iniquitate persistere, occulta Dei judicia obstupescunt, quæ non intelligunt.</span></p>
  </aside>

  <aside id="FN341">
    <p class="f"><a class="notebackref" href="#JB16_17"><span class="notemark">‡</span> 16:17</a> <span class="fk">Et palpebræ. </span><span class="ft"> Palpebræ appellantur, quia ad providenda plebium itinera vigilant; sed cum occulta Dei judicia nec præpositi vigilantes intelligunt, palpebræ Ecclesiæ sanctæ caligant.</span></p>
  </aside>

  <aside id="FN342">
    <p class="f"><a class="notebackref" href="#JB16_18"><span class="notemark">§</span> 16:18</a> <span class="fk">Hæc passus sum. </span><span class="ft"> A verbis corporis, etc., usque ad a quibus toleratur dolor?</span></p>
  </aside>

  <aside id="FN343">
    <p class="f"><a class="notebackref" href="#JB16_19"><span class="notemark">**</span> 16:19</a> <span class="fk">Terra ne operias sanguinem meum. </span><span class="ft"> Peccanti homini dictum est: </span><span class="fk">Terra es et in terram ibis; </span><span class="ft"> quæ se terra Redemptoris nostri sanguinem non abscondit quia unusquisque peccator redemptionis suæ pretium sumens, confitetur ac laudat, et quibus valet proximis innotescit. Terra etiam sanguinem ejus non operuit: quia sancta Ecclesia redemptionis suæ mysterium in cunctis jam mundi partibus prædicavit. </span><span class="fk">Neque inveniat in te locum latendi clamor meus. </span><span class="ft"> Ibid. Clamor Redemptoris nostri est </span><span class="fk">sanguis redemptionis, </span><span class="ft"> qui a fidelibus sumitur, qui, ut ait Apostolus, melius loquitur quam sanguis Abel: quia sanguis Abel mortem fratricidæ petiit, sanguis Domini vitam persecutoribus impetravit. Qui clamor locum latendi invenit in nobis, si quod mens credidit, lingua tacet.</span></p>
  </aside>

  <aside id="FN344">
    <p class="f"><a class="notebackref" href="#JB16_20"><span class="notemark">††</span> 16:20</a> <span class="fk">Ecce enim in, </span><span class="ft"> etc. Testis Filii Pater est, ut in Evangelio: </span><span class="fk">Et qui misit me Pater, ipse testimonium perhibuit de me. </span><span class="fk">Et conscius meus. </span><span class="ft"> Quia una voluntate, etc., usque ad sed talis hominum reprehensiones metuere non debet, unde subditur.</span></p>
  </aside>

  <aside id="FN345">
    <p class="f"><a class="notebackref" href="#JB16_21"><span class="notemark">‡‡</span> 16:21</a> <span class="fk">Verbosi amici mei. </span><span class="ft"> Cum verbosi amici sunt, id est, cum et ipsi derogant qui in fide sociantur, ad Deum necesse est ut oculus stillet, quatenus nostra intentio tota in amoris intimi compunctione defluat, et tanto se ad interiora erigat, quanto per exteriora opprobria intus redire cogitur.</span></p>
  </aside>

  <aside id="FN346">
    <p class="f"><a class="notebackref" href="#JB16_22"><span class="notemark">§§</span> 16:22</a> <span class="fk">Atque utinam, </span><span class="ft"> etc. Peccatores quidem nos, etc., usque ad sed tamen de ejus brevitate se consolatur.</span></p>
  </aside>

  <aside id="FN347">
    <p class="f"><a class="notebackref" href="#JB16_23"><span class="notemark">***</span> 16:23</a> <span class="fk">Ecce enim breves anni transeunt. </span><span class="ft"> Omne quod transit breve est, in mortis autem semita per quam non revertimur, ambulamus, non quod ad vitam resurgendo non reducamur; sed quia ad labores hujus vitæ mortalis, vel ad acquirenda laboribus præmia iterum non venimus.</span></p>
  </aside>

  <aside id="FN348">
    <p class="f"><a class="notebackref" href="#JB17_1"><span class="notemark">*</span> 17:1</a> <span class="fk">Spiritus meus attenuabitur. </span><span class="ft"> GREG. Attenuatur spiritus electorum timore judicis, et si quas in se carnales cogitationes inveniunt, pœnitentiæ ardore consumunt. Spiritus autem iniquorum per tumorem elationis crassescit. </span><span class="fk">Et solum mihi superest sepulcrum. </span><span class="ft"> Pene mortuum se considerat, quia moriturum se minime ignorat unde sequitur:</span></p>
  </aside>

  <aside id="FN349">
    <p class="f"><a class="notebackref" href="#JB17_2"><span class="notemark">†</span> 17:2</a> <span class="fk">Non peccavi. </span><span class="ft"> Non intantum peccavit, ut hæc flagella mereretur, quia non pro corrigenda culpa, sed pro augenda gratia percussus est. Vel, caput, hoc dicit, qui sine culpa, pœnam culpæ, id est, amaritudinem passionis suscepit.</span></p>
  </aside>

  <aside id="FN350">
    <p class="f"><a class="notebackref" href="#JB17_3"><span class="notemark">‡</span> 17:3</a> <span class="fk">Pone me juxta te. </span><span class="ft"> Per ascensionem; post quia Judæa commota est in discipulos, addit: </span><span class="fk">Cujusvis manus. </span><span class="ft"> Quia jam frustra agunt contra eum, qui sedet in cœlo.</span></p>
  </aside>

  <aside id="FN351">
    <p class="f"><a class="notebackref" href="#JB17_4"><span class="notemark">§</span> 17:4</a> <span class="fk">Cor eorum longe. </span><span class="ft"> Si enim disciplinæ custodiam nossent, nequaquam Redemptoris præcepta contemnerent. </span><span class="fk">Propterea non, </span><span class="ft"> etc. Qui enim per disciplinam minime custodire vitam student, semper per desideria in imis jacent, nec mentem ad spem cœlestis patriæ erigunt.</span></p>
  </aside>

  <aside id="FN352">
    <p class="f"><a class="notebackref" href="#JB17_5"><span class="notemark">**</span> 17:5</a> <span class="fk">Prædam pollicetur, </span><span class="ft"> etc. Ad caput malorum, diabolum scilicet, sententiam convertit, cujus </span><span class="fk">socii</span><span class="ft"> sunt apostatæ angeli, qui cum eo ceciderunt. </span><span class="fk">Filii, </span><span class="ft"> sunt homines perversi, qui de ejus prava persuasione in malitiæ operatione generantur. </span><span class="fk">Prædam igitur sociis pollicetur, </span><span class="ft"> quia malignis spiritibus animas pravorum promittit in fine rapiendas. </span><span class="fk">Oculi filiorum ejus deficient. </span><span class="ft"> Ibid. Quia intentiones hominum, etc., usque ad quod doleant, sine fine patiuntur.</span></p>
  </aside>

  <aside id="FN353">
    <p class="f"><a class="notebackref" href="#JB17_6"><span class="notemark">††</span> 17:6</a> <span class="fk">Posuit me. </span><span class="ft"> Omnis qui flagello percutitur, etc., usque ad eamque pœnam suo optat adversario quam evenisse conspicit justo.</span></p>
  </aside>

  <aside id="FN354">
    <p class="f"><a class="notebackref" href="#JB17_7"><span class="notemark">‡‡</span> 17:7</a> <span class="fk">Caligavit ab indignatione. </span><span class="ft"> Ab indignatione oculus caligat, quando ipsi qui in Ecclesia lumen veritatis habent, perversos contra innocentes prævalere conspiciunt: quia de occulti judicii admiratione turbantur. Sed cum justi ad indignationem caligant, infirmi plerumque usque ad infidelitatem corruunt, unde sequitur: </span><span class="fk">Et membra mea quasi in nihilum. </span><span class="ft"> Membrorum nomine teneritudo exprimitur infirmorum, qui dum perversos prospiciunt florere, justos cruciari, bona se inchoasse pœnitent, atque ita ad agenda mala citius recedunt, ac si eorum vitæ nocuerit bonum, quod inchoaverunt.</span></p>
  </aside>

  <aside id="FN355">
    <p class="f"><a class="notebackref" href="#JB17_8"><span class="notemark">§§</span> 17:8</a> <span class="fk">Stupebunt justi super hoc. </span><span class="ft"> Hoc est quod dixerat </span><span class="fk">caligavit ad indignationem oculus meus. </span><span class="fk">Et innocens contra hypocritam suscitabitur. </span><span class="ft"> Contra hypocritam suscitatur innocens perfectus, quando hunc cum suo flore contemnit, eumque prædicando quæ recta sunt, despiciendum esse cæteris denuntiat.</span></p>
  </aside>

  <aside id="FN356">
    <p class="f"><a class="notebackref" href="#JB17_9"><span class="notemark">***</span> 17:9</a> <span class="fk">Et tenebit justus viam suam. </span><span class="ft"> Quia considerato hypocrita dum illum ex perversa voluntate obtinere ea quæ mundi sunt intuetur, ipse ad amorem cœlestium robustius stringitur. Sciens, quia bonis desideriis præmia æterna non deerunt: dum et pravis et duplicibus cordibus bona temporalia non negantur. </span><span class="fk">Et mundis manibus addet fortitudinem. </span><span class="ft"> Quia videns perversorum terrenam gloriam, etc., usque ad quæ sibi cum reprobis communia esse non possunt.</span></p>
  </aside>

  <aside id="FN357">
    <p class="f"><a class="notebackref" href="#JB17_10"><span class="notemark">†††</span> 17:10</a> <span class="fk">Igitur omnes vos. </span><span class="ft"> Postquam exteriores provectus malorum, bonorum vero interiores intulit, exhortatur electos, ut convertantur, deserendo mala, et veniant, bona faciendo.</span></p>
  </aside>

  <aside id="FN358">
    <p class="f"><a class="notebackref" href="#JB17_11"><span class="notemark">‡‡‡</span> 17:11</a> <span class="fk">Et non in vobis. </span><span class="ft"> Conversionem eorum desiderans exoptat, ne ullum sapientem in eis inveniat, ac si dicat: Stulti esse apud vos discite, ut in Deo vere esse sapientes valeatis. </span><span class="fk">Dies mei transierunt. </span><span class="fk">Dies, </span><span class="ft"> prosperitates: </span><span class="fk">Cogitationes cor torquentes, </span><span class="ft"> curam terrenæ felicitatis dicit: quæ quanto gravius electos premunt, tanto subtilius a judice rationes de ipsis cogitant exquiri hæ cogitationes cum ipsa terrena felicitate dissipantur.</span></p>
  </aside>

  <aside id="FN359">
    <p class="f"><a class="notebackref" href="#JB17_12"><span class="notemark">§§§</span> 17:12</a> <span class="fk">Noctem verterunt in diem. </span><span class="ft"> Dissipatæ cogitationes </span><span class="fk">noctem in diem</span><span class="ft"> vertunt, quia justis nonnunquam amplius placet ex adversitate mala perpeti, quam ex prosperitate terrenæ dispensationis cura fatigari. </span><span class="fk">Et rursum post tenebras. </span><span class="ft"> Ibid. Lux post tenebras speratur, etc., usque ad et justorum animas in perpetua jam sede collocaret.</span></p>
  </aside>

  <aside id="FN360">
    <p class="f"><a class="notebackref" href="#JB17_13"><span class="notemark">*</span> 17:13</a> <span class="fk">Si sustinuero. </span><span class="ft"> Priores sancti sustinere adversa poterant, etc., usque ad in inferno sibi requiem præparasse.</span></p>
  </aside>

  <aside id="FN361">
    <p class="f"><a class="notebackref" href="#JB17_14"><span class="notemark">†</span> 17:14</a> <span class="fk">Putredini dixi. </span><span class="ft"> Putredinem, patrem dicit, etc., usque ad ut quasi quibusdam vermibus sic inquietis cogitationibus in mente fatigemur.</span></p>
  </aside>

  <aside id="FN362">
    <p class="f"><a class="notebackref" href="#JB17_15"><span class="notemark">‡</span> 17:15</a> <span class="fk">Ubi est ergo nunc præstolatio mea. </span><span class="ft"> Præstolatio justorum, Christus; quem quandoque venturum noverant, sed venire citius quærebant: unde hic additur, nunc: </span><span class="fk">Et patientiam meam quis considerat? </span><span class="ft"> Patientiam justorum Deus considerat; sed quasi non considerare dicitur, ad votum desiderii minus citius apparere: et in prolixiora tempora dispensationis suæ gratiam differre.</span></p>
  </aside>

  <aside id="FN363">
    <p class="f"><a class="notebackref" href="#JB17_16"><span class="notemark">§</span> 17:16</a> <span class="fk">In profundissimum infernum descendent omnia mea. </span><span class="ft"> Ante mediatoris adventum Job in infernum descensurus erat, etc., usque ad retributio adhuc in sola inferni quiete recipi præstolabatur. </span><span class="fk">Putasne saltem sibi erit requies mihi? </span><span class="ft"> Pensandum est quis nostrum de requie securus sit: si de ea trepidat et ille, cujus virtutis præconia et ipse judex qui percutit, clamat.</span></p>
  </aside>

  <aside id="FN364">
    <p class="f"><a class="notebackref" href="#JB18_2"><span class="notemark">*</span> 18:2</a> <span class="fk">Usque ad quem finem verba jactabitis. </span><span class="ft"> GREG., in Job, l. 14. Beatum Job in superbiam astruit erupisse, quem fatetur verba jactare. </span><span class="fk">Intellige prius. </span><span class="ft"> Signat quanta elatione tumuerat, qui Job loqui quod non intelligeret, putabat.</span></p>
  </aside>

  <aside id="FN365">
    <p class="f"><a class="notebackref" href="#JB18_3"><span class="notemark">†</span> 18:3</a> <span class="fk">Quare reputati sumus. </span><span class="ft"> Humanæ mentis est proprium, hoc sibi fieri suspicari, quod facit. Arbitratur enim se despici, qui bonos despicere consuevit: et ex suspicione contemptus ad indignationem prosilit, et contumelias ingerit.</span></p>
  </aside>

  <aside id="FN366">
    <p class="f"><a class="notebackref" href="#JB18_4"><span class="notemark">‡</span> 18:4</a> <span class="fk">Quid perdis animam tuam. </span><span class="ft"> Reprobi zelum rectitudinis, vel spiritualem gratiam sanctæ prædicationis, insaniam furoris æstimant: quo perire fidelium animas arbitrantur. </span><span class="fk">Nunquid propter te derelinquetur terra. </span><span class="ft"> Ecclesia dicit, etc., usque ad unde iste flagellis Job insultat, unde subdit:</span></p>
  </aside>

  <aside id="FN367">
    <p class="f"><a class="notebackref" href="#JB18_5"><span class="notemark">§</span> 18:5</a> <span class="fk">Nonne lux impii exstinguetur. </span><span class="ft"> Hoc dici de impio recte potuit, contra sanctum non debuit: </span><span class="fk">Lucem</span><span class="ft"> prosperitatem præsentis vitæ dicit. Sed lux impii exstinguitur, quia fugitivæ vitæ prosperitas, cum ipsa terminatur. </span><span class="fk">Nec splendebit flamma ignis ejus. </span><span class="ft"> Ignem dicit fervorem temporalium desideriorum, cujus flamma est decor, vel potestas exterior quæ de interno ejus ardore procedit: sed non splendebit, quia in die exitus omnis exterior decor subtrahitur.</span></p>
  </aside>

  <aside id="FN368">
    <p class="f"><a class="notebackref" href="#JB18_6"><span class="notemark">**</span> 18:6</a> <span class="fk">Lux obtenebrescet in tabernaculo. </span><span class="ft"> Aliquando tristitiam tenebras, lucem gaudium accipimus. Lux ergo in tabernaculo impii tenebrescit, quia in ejus conscientia gaudium quod de temporalibus fuerat, deficit. </span><span class="fk">Et lucerna quæ super eum est exstinguetur. </span><span class="ft"> Lucerna lumen in testa est, etc., usque ad quia iniquorum mentem terrena gaudia possident.</span></p>
  </aside>

  <aside id="FN369">
    <p class="f"><a class="notebackref" href="#JB18_7"><span class="notemark">††</span> 18:7</a> <span class="fk">Arctabuntur gressus virtutis, etc. </span><span class="ft"> Quia vires malitiæ ejus, quas nunc exercet, postmodum pœna constringet. </span><span class="fk">Et præcipitabit eum. </span><span class="ft"> Habet nunc consilium iniquus præsentia appetere, etc., usque ad quod exprimit cum subjungit.</span></p>
  </aside>

  <aside id="FN370">
    <p class="f"><a class="notebackref" href="#JB18_8"><span class="notemark">‡‡</span> 18:8</a> <span class="fk">Immisit enim in rete. </span><span class="ft"> Ibid. Qui pedes in rete mittit, non cum voluerit, ejicit. Sic qui in peccatis se dejicit, non mox cum voluerit, surgit. </span><span class="fk">Et in maculis ejus ambulat. </span><span class="ft"> Ibid. Qui in maculis retis ambulat, gressus suos ambulando implicat: et cum se expedire ad ambulandum nititur, ne ambulet obligatur.</span></p>
  </aside>

  <aside id="FN371">
    <p class="f"><a class="notebackref" href="#JB18_9"><span class="notemark">§§</span> 18:9</a> <span class="fk">Tenebitur planta illius, </span><span class="ft"> etc. Quia videlicet stringetur finis in peccato. </span><span class="fk">Et exardescet contra eum. </span><span class="ft"> Quia quo se malis obligatum pensat, eo de suo reditu desperat; et ipsa desperatione acrius ad hujus mundi concupiscentias æstuat. In ejus animo contra eum sitis exardescit, quia qui perverse egit, ut perversius agat accenditur.</span></p>
  </aside>

  <aside id="FN372">
    <p class="f"><a class="notebackref" href="#JB18_10"><span class="notemark">***</span> 18:10</a> <span class="fk">Abscondita est in terra. </span><span class="ft"> Ibid. In terra pedica absconditur, cum culpa sub terrenis commodis occultatur, quatenus homo videat, quid concupiscere valeat, et tamen nequaquam videat, in quo culpæ laqueo pedem ponat. </span><span class="fk">Et decipula illius. </span><span class="ft"> Intuetur enim hostis mores cujusque cui vitio sint propinqui, et illa opponit ante faciem, ad quæ agnoscit facilius inclinari mentem, ut blandis ac lætis moribus luxuriam, asperis mentibus iram et superbiam. Ibi ergo decipulam ponit, ubi esse semitam mentis conspicit: quia illic periculum deceptionis inserit, ubi viam esse invenerit propinquæ cogitationis.</span></p>
  </aside>

  <aside id="FN373">
    <p class="f"><a class="notebackref" href="#JB18_11"><span class="notemark">†††</span> 18:11</a> <span class="fk">Undique terrebunt. </span><span class="ft"> Quia sæpe idcirco quisque bonus esse metuit, ne hoc a pravis patiatur, quod se bonis fecisse reminiscitur: dumque hoc pati quod facit metuit, undique territus, undique suspectus in bono opere gressum perdit.</span></p>
  </aside>

  <aside id="FN374">
    <p class="f"><a class="notebackref" href="#JB18_12"><span class="notemark">‡‡‡</span> 18:12</a> <span class="fk">Attenuetur fame. </span><span class="ft"> Caro nostra infirmitas est. Robur autem, anima rationalis, quæ in expugnandis vitiis resistere per rationem valet. Quæ fame attenuatur, cum nulla interni cibi refectione pascitur. </span><span class="fk">Et inedia invadat costas illius. </span><span class="ft"> Costæ sunt sensus animi, qui latentes ut viscera cogitationes muniunt. Inedia invadit iniqui costas, quia fames interna sensus mentis extenuat, ut cogitationes suas intus nullatenus regant, sed ad exteriora vagentur quæ petunt. </span><span class="fk">Devoret pulchritudinem cutis ejus et consumat brachia illius. Idem. </span><span class="ft"> Pulchritudo cutis est gloria temporalis exterior: per </span><span class="fk">brachia</span><span class="ft"> opera designantur. </span><span class="fk">Mortem</span><span class="ft"> peccatum dicit, quod animam occidit.</span></p>
  </aside>

  <aside id="FN375">
    <p class="f"><a class="notebackref" href="#JB18_13"><span class="notemark">§§§</span> 18:13</a> <span class="fk">Primogenita mors. </span><span class="ft"> Superbia quæ est initium omnis peccati. Pulchritudinem ergo cutis ejus et brachia illius primogenita mors devorat: qua iniqui gloriam vel operationem superbia supplantat. Potuit enim et in hac vita gloriosus existere, si superbus minime fuisset</span></p>
  </aside>

  <aside id="FN376">
    <p class="f"><a class="notebackref" href="#JB18_14"><span class="notemark">*</span> 18:14</a> <span class="fk">Avellatur de tabernaculo suo fiducia ejus. </span><span class="ft"> Idem. De tabernaculo fiducia ejus evellitur, quando perversus qui multa in hac vita paraverat, repentina morte dissipatur. </span><span class="fk">Et calcet super eum quasi rex interitus. </span><span class="ft"> Quia hic vel vitiis premitur quæ ad interitum trahunt, vel mortis tempore, potestati dæmoniacæ subjugatur.</span></p>
  </aside>

  <aside id="FN377">
    <p class="f"><a class="notebackref" href="#JB18_15"><span class="notemark">†</span> 18:15</a> <span class="fk">Habitent in tabernaculo. </span><span class="ft"> Id est, in mente ejus apostatæ angeli per cogitationes nequissimas conversentur, ejus videlicet socii, qui idcirco jam non est, quia a summa essentia recessit. </span><span class="fk">Aspergatur in tabernaculo. </span><span class="ft"> Ibid. In tabernaculo iniqui, sulphur aspergitur, quoties carnis delectatio in ejus mente dominatur. Per sulphur enim fœtor carnis accipitur. Et quia talis in malo permanet unde nec fructum boni facere potest, addit:</span></p>
  </aside>

  <aside id="FN378">
    <p class="f"><a class="notebackref" href="#JB18_16"><span class="notemark">‡</span> 18:16</a> <span class="fk">Deorsum radices ejus siccentur. </span><span class="ft"> Per </span><span class="fk">radices, </span><span class="ft"> cogitationes accipimus, etc., usque ad quia omnis ejus operatio superno judicio quasi nihilum deputatur.</span></p>
  </aside>

  <aside id="FN379">
    <p class="f"><a class="notebackref" href="#JB18_17"><span class="notemark">§</span> 18:17</a> <span class="fk">Memoria pereat. </span><span class="ft"> Ibid. Memoriam suam iniquus in terra statuere conatur, cum gloriam laudis suæ extendere nititur. Et nomen suum in plateis celebrari gaudet, cum longe lateque operationem suæ iniquitatis extendit. GREG. Caput iniquorum diabolus est: ipse quippe in ultimis temporibus illud vas perditionis ingressus, quod Antichristus vocabitur, qui nomen suum longe lateque diffundere conabitur.</span></p>
  </aside>

  <aside id="FN380">
    <p class="f"><a class="notebackref" href="#JB18_18"><span class="notemark">**</span> 18:18</a> <span class="fk">Expellet eum de luce. </span><span class="ft"> De luce ad tenebras ducitur, cum de honore vitæ præsentis ad supplicia æterna damnatur. Sic de unoquoque iniquo loquitur, ut ad caput, id est diabolum vertatur, qui in Antichristo nomen extendet, quod nunc mali imitantur. </span><span class="fk">Et de orbe transferet, </span><span class="ft"> etc. Cum superno apparente judice de hoc mundo ad pœnas transfertur, quæ omnia et de capite malorum Antichristo possunt accipi.</span></p>
  </aside>

  <aside id="FN381">
    <p class="f"><a class="notebackref" href="#JB18_19"><span class="notemark">††</span> 18:19</a> <span class="fk">Non erit semen, etc. </span><span class="ft"> Quia omnes iniqui, qui de ejus persuasione in pravis actionibus nati sunt, cum eodem suo capite ferientur. Quia hæc de Antichristo accipienda sunt, in hoc aperit dum dicit:</span></p>
  </aside>

  <aside id="FN382">
    <p class="f"><a class="notebackref" href="#JB18_20"><span class="notemark">‡‡</span> 18:20</a> <span class="fk">In die ejus stupebunt. </span><span class="ft"> Quia tanta tunc signa demonstraturus, etc., usque ad metuunt tormenta quæ vincunt. </span><span class="fk">Et primos invadet horror, </span><span class="ft"> id est, corda electorum pavore ferientur: unde scriptum est.: </span><span class="fk">Ita ut in errorem inducantur, si fieri potest, etiam electi Matth. 24., </span><span class="ft"> non quidem casuri, sed trepidaturi ex carne.</span></p>
  </aside>

  <aside id="FN383">
    <p class="f"><a class="notebackref" href="#JB18_21"><span class="notemark">§§</span> 18:21</a> <span class="fk">Hæc sunt ergo tabernacula. </span><span class="ft"> De hoc illud retulit quod dixerat, etc., usque ad quod sanctum Job credebant pro iniquitate percussum.</span></p>
  </aside>

  <aside id="FN384">
    <p class="f"><a class="notebackref" href="#JB19_2"><span class="notemark">*</span> 19:2</a> <span class="fk">Usquequo affligitis, etc. </span><span class="ft"> GREG. Atteruntur boni sermonibus iniquorum, quando contra eos illi in verbis tument, qui aut in perversa fide, aut in pravis moribus jacent.</span></p>
  </aside>

  <aside id="FN385">
    <p class="f"><a class="notebackref" href="#JB19_3"><span class="notemark">†</span> 19:3</a> <span class="fk">En decies confunditis me. </span><span class="ft"> Ibid. Quia ab eis quinquies increpationes audierat, et quinquies respondit, decies se perhibet esse confusum. Quia in eo quod graviter increpatus est, et in eo quod verba doctrinæ non audientibus dicit, confusionem pertulit, in suis increpationibus, quia in eis non proficit; in eorum increpationibus, quia dolet de pravitate quam audit. </span><span class="fk">En decies</span><span class="ft"> Ibid. Ecclesia decalogum servat, cui iniqui toties confusionem faciunt, quoties in suis actibus divinis vocibus obsistunt. </span><span class="fk">Et non erubescitis opprimentes me. </span><span class="ft"> Sunt nonnulli quos ad perpetrandam nequitiam oborta subito malitia invitat, sed tamen humana verecundia revocat.</span></p>
  </aside>

  <aside id="FN386">
    <p class="f"><a class="notebackref" href="#JB19_4"><span class="notemark">‡</span> 19:4</a> <span class="fk">Nempe et si ignoravi. </span><span class="ft"> Scientia hæreticorum non est cum eis, sed contra eos, dum inflat. Sed Ecclesiæ ignorantia, quod arcana non potest penetrare cum ea est, quia pro ea, dum se humiliat; et quia hæretici quod quærunt scire, elatio est, ut contra bonos docti videantur, subdit: vos contra ex me percusso contra vos deberetis erigi, timentes vobis deteriora. Bonus enim prius in se, postea in alios erigitur.</span></p>
  </aside>

  <aside id="FN387">
    <p class="f"><a class="notebackref" href="#JB19_5"><span class="notemark">§</span> 19:5</a> <span class="fk">At vos contra me erigimini. </span><span class="ft"> Id est, vosmetipsos redarguendos relinquitis, et me districtis sententiis increpatis. </span><span class="fk">Et arguitis me. </span><span class="ft"> Quia qui eum justum ante flagella noverant, injustum esse ex ipsa jam sua percussione judicabant.</span></p>
  </aside>

  <aside id="FN388">
    <p class="f"><a class="notebackref" href="#JB19_6"><span class="notemark">**</span> 19:6</a> <span class="fk">Saltem nunc intelligite. </span><span class="ft"> Hoc Dominus de illo dixerat commovisti me adversus eum frustra quod ipse de se asserit: quia non æquo judicio a Domino sit afflictus. Si enim vita ejus et flagella pensantur, non æquo judicio videtur afflictus: quia vero merita ejus ex flagellis cumulavit, Deus non injusto judicio Job afflixit. </span><span class="fk">Quia Deus non æquo judicio. </span><span class="ft"> Astruendum igitur est, quod et Deus cum Job recte egit, et tamen non mentitur, qui non æque fieri dicit: alioquin diabolus vicit in eo quod de beati viri culpa promiserat quem Deus laudavit. Hoc non elatio, sed dolor extorsit. Bonus si in humili mente, exigente causa vel dolore, bona de se dicit, non peccat. </span><span class="fk">Et flagellis suis me cinxerit. </span><span class="ft"> Cum tanta nos afflictio deprimit, ut nullius rei consolatione respirare animus possit, non jam flagellis solummodo ferimur, sed etiam cingimur, quia tribulationum verbere ex omni parte circumdamur.</span></p>
  </aside>

  <aside id="FN389">
    <p class="f"><a class="notebackref" href="#JB19_7"><span class="notemark">††</span> 19:7</a> <span class="fk">Ecce clamabo vim patiens. </span><span class="ft"> Ibid. Deus quid nobis profuturum sit sciens, etc., usque ad qui nec agenda queunt discernere.</span></p>
  </aside>

  <aside id="FN390">
    <p class="f"><a class="notebackref" href="#JB19_8"><span class="notemark">‡‡</span> 19:8</a> <span class="fk">Semitam meam circumsepsit, etc. </span><span class="ft"> Circumseptam verberibus semitam suam vidit, cum transire ad securitatem cupiens, evadere flagella non potuit: et quasi in calle cordis ignorantiæ tenebras invenit, qui cur ita flagellaretur, penetrare non potuit.</span></p>
  </aside>

  <aside id="FN391">
    <p class="f"><a class="notebackref" href="#JB19_9"><span class="notemark">§§</span> 19:9</a> <span class="fk">Spoliavit me gloria mea. </span><span class="ft"> Plane hæc Job conveniunt, etc., usque ad quibus ruentibus latius cadit exercitus.</span></p>
  </aside>

  <aside id="FN392">
    <p class="f"><a class="notebackref" href="#JB19_10"><span class="notemark">***</span> 19:10</a> <span class="fk">Destruxit me undique et pereo, et quasi evulsæ arbori, </span><span class="ft"> etc. Arbor vento impellitur ut cadat: sic infirmus minis ad injustitiam trahitur, et æterna quæ sperabat relinquit; et quia aliquando qui pœnis territus justitiam relinquit, pœnas tamen non evadit.</span></p>
  </aside>

  <aside id="FN393">
    <p class="f"><a class="notebackref" href="#JB19_11"><span class="notemark">†††</span> 19:11</a> <span class="fk">Iratus est contra me. </span><span class="ft"> Qui enim ita percutitur, ut vires ejus superentur, non hunc Deus ut filium per disciplinam, sed ut hostem ferit per iram: unde et propheta: </span><span class="fk">Plaga inimici percussi te, castigatione crudeli Jerem. 30.. </span><span class="ft"> Et quia sæpe maligni spiritus cordibus afflictorum multa suadent, et si quid boni est furantur, addit:</span></p>
  </aside>

  <aside id="FN394">
    <p class="f"><a class="notebackref" href="#JB19_12"><span class="notemark">‡‡‡</span> 19:12</a> <span class="fk">Simul venerunt latrones. </span><span class="ft"> Id est maligni spiritus, qui exquirendis hominum moribus occupantur: qui viam sibi in afflictorum cordibus faciunt, quando inter adversa quæ exterius tolerantur, cogitationes quoque pravas immittere non desistunt. </span><span class="fk">Et obsederunt in gyro tabernaculum, </span><span class="ft"> etc. In gyro tabernaculum obsident, etc., usque ad omne corpus ejus ulceribus attriverunt</span></p>
  </aside>

  <aside id="FN395">
    <p class="f"><a class="notebackref" href="#JB19_13"><span class="notemark">§§§</span> 19:13</a> <span class="fk">Fratres meos longe. </span><span class="ft"> Ibid. Modo voce Redemptoris utitur: ab eo longe facti sunt fratres, et noti recesserunt; quem tenentes legem prophetare noverant, et præsentem minime recognoscebant. Judæi etenim propinqui per carnem, et noti per legis instructionem, quasi obliti quem verbis legis per fidem prophetaverant, verbis perfidiæ incarnatum negabant.</span></p>
  </aside>

  <aside id="FN396">
    <p class="f"><a class="notebackref" href="#JB19_15"><span class="notemark">*</span> 19:15</a> <span class="fk">Inquilini domus meæ. </span><span class="ft"> Id est sacerdotes, quorum origo in Dei servitio deputata, jam per officium in conditione tenebatur </span><span class="fk">ancillæ. </span><span class="ft"> Levitarum animæ sunt ad secreta tabernaculi, quasi ad interiora cubiculi familiarius servientes. </span><span class="fk">Et quasi peregrinus fui, etc. </span><span class="ft"> Quia a synagoga non est cognitus; unde et propheta: </span><span class="fk">Quasi colonus futurus es in terra, et quasi viator declinans ad manendum Jer. 14.. </span><span class="ft"> Qui enim ut Dominus auditus non est, non possessor agri, sed </span><span class="fk">colonus</span><span class="ft"> est creditus: </span><span class="fk">Qui quasi viator ad manendum declinavit, </span><span class="ft"> quia paucos ex Judæa abstulit, et ad vocationem gentium pergens iter cœptum peregit.</span></p>
  </aside>

  <aside id="FN397">
    <p class="f"><a class="notebackref" href="#JB19_16"><span class="notemark">†</span> 19:16</a> <span class="fk">Servum meum vocavi. </span><span class="ft"> Servus Judaicus populus fuit, timore obsequens; quem collatis muneribus, quasi emissis vocibus, ad se ducere statuit, sed non respondit, quia digna opera donis ejus reddere contempsit. </span><span class="fk">Ore proprio decorabat. </span><span class="ft"> Qui autem ei tot præcepta, prophetarum ore mandaveram, ore proprio deprecabar: quia in carne monstratus, dum mandata vitæ humiliter dixit, quasi superbientem servum ut veniret, rogavit.</span></p>
  </aside>

  <aside id="FN398">
    <p class="f"><a class="notebackref" href="#JB19_17"><span class="notemark">‡</span> 19:17</a> <span class="fk">Halitum meum exhorruit uxor, etc. </span><span class="ft"> Uxor Domini, etc., usque ad quæ carnalibus sensibus dedita incarnationis ejus mysterium non agnovit. </span><span class="fk">Et orabam filios uteri. </span><span class="ft"> Uterum Dei, consilium ejus debemus accipere; in quo ante sæcula per prædestinationem concepti sumus, ut creati per sæcula producamur. Oravit ergo filios uteri sui: quia eos quos condidit, incarnatus humiliter rogavit.</span></p>
  </aside>

  <aside id="FN399">
    <p class="f"><a class="notebackref" href="#JB19_18"><span class="notemark">§</span> 19:18</a> <span class="fk">Stulti quoque despiciebant, etc. </span><span class="ft"> Quia dum legisperiti Deum despicerent, eorum incredulitatem turba populi secuta est. Relictis sapientibus, pauperes et stultos venerat quærere: unde cum augmento doloris dicit </span><span class="fk">Stulti quoque; </span><span class="ft"> pro quibus ergo stultitiam suscepi, Verbum caro factum, despiciebant me. </span><span class="fk">Et cum ab eis recessissem. </span><span class="ft"> Quasi accedebat ad cor populorum Dominus, cum eis miracula demonstraret: et quasi recedebat, cum nulla signa ostenderet, et a miraculis quiescenti, præbere fidem nolebant.</span></p>
  </aside>

  <aside id="FN400">
    <p class="f"><a class="notebackref" href="#JB19_19"><span class="notemark">**</span> 19:19</a> <span class="fk">Abominati sunt me, etc. </span><span class="ft"> Scribæ et legis doctores, etc., usque ad de eodem legis doctorum ordine sequitur: </span><span class="fk">Et quem maxime diligebam. </span><span class="ft"> Ordo doctorum, qui prius in prædicatione serviens, maxime diligebatur: quem non solum ad non credendum, sed usque ad persequendum Deum turba secuta est. Et tunc factum est quod sequitur:</span></p>
  </aside>

  <aside id="FN401">
    <p class="f"><a class="notebackref" href="#JB19_20"><span class="notemark">††</span> 19:20</a> <span class="fk">Pelli meæ consumptis. </span><span class="ft"> In ossibus fortitudo, etc., usque ad passionis tempore juxta se mulieres invenit. </span><span class="fk">Carnibus</span><span class="ft"> GREG. Quæ ossi hæserant, dum discipuli, licet infirmi, veritatis fidem populis prædicarent. Et cum sanctæ mulieres ea quæ necessaria erant exteriora corporis subsidia præpararent, quasi pellis extra manebant in corpore. </span><span class="fk">Et derelicta. </span><span class="ft"> Dentes apostoli sunt; labia tantummodo circa dentes relicta sunt, cum de eo duo post mortem ejus ambulantes confabulari quidem noverant, sed prædicare jam eum, aut mordere infidelium vitia formidabant. Sed jam ad propria verba Job revertitur. </span><span class="fk">Tantummodo. </span><span class="ft"> Nec felicibus aliud est circa dentes quam labia: et sic patet hoc mystice dici.</span></p>
  </aside>

  <aside id="FN402">
    <p class="f"><a class="notebackref" href="#JB19_21"><span class="notemark">‡‡</span> 19:21</a> <span class="fk">Miseremini mei. </span><span class="ft"> Piorum est cum ab adversariis patiuntur, non tam ad iram quam ad preces moveri. Tactum autem se manu Domini appellat, sicut ipse Satan dixerat: </span><span class="fk">Mitte manum tuam, et tange os ejus. </span></p>
  </aside>

  <aside id="FN403">
    <p class="f"><a class="notebackref" href="#JB19_22"><span class="notemark">§§</span> 19:22</a> <span class="fk">Quare persequimini me. </span><span class="ft"> Tanto Deus justius aliena vitia percutit, quanto in se nihil habet vitiorum. Et est sensus: Ita me ex infirmitatibus meis affligitis, ac si ipsi more Dei de infirmitate nihil habeatis. </span><span class="fk">Sicut Deus. </span><span class="ft"> Idem cum Deo agunt, quia hoc faciunt quod Deus omnipotens fieri permittit; sed non idem volunt: quia cum omnipotens Deus amando purgationem exhibet, injustorum pravitas sæviendo malitiam exercet. Vel, quasi non infirmi, qui non deberent increpare cum Deus percutit, ne addant dolorem dolori, sed consolari. Cum vero manus Domini cessat, tunc dignis increpatio potest fieri. </span><span class="fk">Et de carnibus meis saturamini. </span><span class="ft"> Quorum mens proximorum pœnas esurit, saturari alienis carnibus quærit. Vel, qui alienæ vitæ detractione pascunt alienis carnibus saturantur. </span><span class="fk">Quis mihi tribuat, etc. </span><span class="ft"> Dura quæ sustinet, non vult per silentium tegi, sed exemplo ad notitiam pertrahi ut alii ad patientiam valeant ædificari. </span><span class="fk">Quis mihi tribuat. </span><span class="ft"> Ibid. Hæc quoque Ecclesiæ congruunt, etc., usque ad postea vero ipsum librum in laminam plumbi et in silicem dividit. </span><span class="fk">Quis mihi det, etc. </span><span class="ft"> Per stylum ferreum fortis sententia Patrum. Per plumbum Judeæ populus gravis peccato. Per silicem gentilitas figuratur. Cuncta ergo quæ pertulit, forti sententia Patrum edoctus et Judææ populus, et gentilitas agnovit. Quod in plumbo scribitur, citius deletur. In silice difficile sculpitur, sed manet: sic Judæa verba Dei cito recepit, et cito deseruit. Gentilitas vix recepit, sed recepta fortiter servavit.</span></p>
  </aside>

  <aside id="FN404">
    <p class="f"><a class="notebackref" href="#JB19_25"><span class="notemark">***</span> 19:25</a> <span class="fk">Scio enim quod Redemptor, etc. </span><span class="ft"> Non ait conditor, sed Redemptor eam aperte denuntians, qui postquam omnia creavit, de captivitate passione sua nos redemit. Vivit autem qui inter manus impiorum occubuit. </span><span class="fk">Et in novissimo die de terra surrecturus sum, et rursum, etc. </span><span class="ft"> Ibid. Quia resurrectionem, etc., usque ad quo flore sacerdos esse ostenditur, qui pro nobis interpellat.</span></p>
  </aside>

  <aside id="FN405">
    <p class="f"><a class="notebackref" href="#JB19_27"><span class="notemark">†††</span> 19:27</a> <span class="fk">Quem visurus sum, etc. </span><span class="ft"> GREG. Caro nostra post resurrectionem eadem erit et diversa. Eadem per naturam, diversa per gloriam. Eritque spiritalis, quia incorruptibilis et palpabilis: quia non amittet essentiam veracis naturæ. </span><span class="fk">Ego ipse, et oculi mei conspecturi sunt, et non aliis. </span><span class="ft"> Expresse indicat veritatem resurrectionis: non enim alius moritur et alius resurgit ut qui dicunt invisibile et impalpabile corpus futurum sicut Eutychius dixit sed idem ipse. </span><span class="fk">Reposita est hæc spes mea in sinu meo. </span><span class="ft"> Nihil nos certius habere credimus, etc., usque ad unde protinus subdit:</span></p>
  </aside>

  <aside id="FN406">
    <p class="f"><a class="notebackref" href="#JB19_28"><span class="notemark">‡‡‡</span> 19:28</a> <span class="fk">Quare ergo nunc. </span><span class="ft"> Perversi quia in lingua justi accusationem invenire appetunt, verbi radicem quærunt, ex qua loquendi originem sumant, et ramos loquacitatis dilatent: sed tamen sanctus vir mala quæ fugiant, miseratus ostendit.</span></p>
  </aside>

  <aside id="FN407">
    <p class="f"><a class="notebackref" href="#JB19_29"><span class="notemark">§§§</span> 19:29</a> <span class="fk">Fugite ergo. </span><span class="ft"> Ibid. Faciem gladii fugere, est animadversionis districtæ sententiam prius quam appareat, placare. </span><span class="fk">Et scitote esse judicium. </span><span class="ft"> Omnis qui perverse agit, eo ipso quo hoc despicit, esse Dei judicium nescit.</span></p>
  </aside>

  <aside id="FN408">
    <p class="f"><a class="notebackref" href="#JB20_1"><span class="notemark">*</span> 20:1</a> <span class="fk">Idcirco cogitationes. </span><span class="ft"> GREG. in Job., l. 15. Ac si dicat: quia extremi judicii terrorem considero, idcirco cogitationum tumultibus in timore confundor. </span><span class="fk">Et mens in diversa rapitur. </span><span class="ft"> Quando modo mala quæ agere neglexit, modo reprehensibilia in quibus est, modo recta quæ sibi adhuc deesse conspicit, sollicito pavore perpendit. Isti ex societate Job noverunt quidem recte vivere, sed judicia Dei subtiliter pensare nescientes, justos hic non posse percuti credunt. Et ideo hunc suspicati sunt iniquum, et ad increpationem dilabuntur: ad quam tamen sub quadam reverentia descendunt. Unde iste subdit.</span></p>
  </aside>

  <aside id="FN409">
    <p class="f"><a class="notebackref" href="#JB20_3"><span class="notemark">†</span> 20:3</a> <span class="fk">Doctrinam qua, etc. </span><span class="ft"> Ibid. Quibus moderate præmissis, etc., usque ad et hoc invenio quod </span><span class="fk">laus impiorum, etc. </span></p>
  </aside>

  <aside id="FN410">
    <p class="f"><a class="notebackref" href="#JB20_4"><span class="notemark">‡</span> 20:4</a> <span class="fk">Hoc scio a principio. </span><span class="ft"> Si enim ab ipso humani generis exortu usque ad hoc tempus mentis oculos ducimus, omne quod finiri potuit, quam breve fuerit, videmus.</span></p>
  </aside>

  <aside id="FN411">
    <p class="f"><a class="notebackref" href="#JB20_5"><span class="notemark">§</span> 20:5</a> <span class="fk">Et gaudium hypocritæ. </span><span class="ft"> Gaudium hypocritæ in similitudinem puncti est. Nam sicut stylus in puncto, dum ponitur, levatur, sic hypocrita præsentis vitæ laudem dum tangit, amittit. </span><span class="fk">Ad instar puncti, </span><span class="ft"> quia lætitia pertransit, pœna permanet: apparet ad momentum, disparet in perpetuum.</span></p>
  </aside>

  <aside id="FN412">
    <p class="f"><a class="notebackref" href="#JB20_6"><span class="notemark">**</span> 20:6</a> <span class="fk">Si ascenderit, </span><span class="ft"> id est, etsi cœlestem vitam se agere simulat, etsi intellectum suum similem veris prædicatoribus ostentat, quasi sterquilinium tamen in fine perdetur, quia mens illius pro vitiorum suorum fœtore damnabitur.</span></p>
  </aside>

  <aside id="FN413">
    <p class="f"><a class="notebackref" href="#JB20_7"><span class="notemark">††</span> 20:7</a> <span class="fk">Et qui eum viderant, dicent. </span><span class="ft"> Ibid. Qui hunc elatum viderunt, exstincto dicent, Ubi est? quia neque in hoc sæculo ubi elatus fuerat, apparet, neque in æternitatis requie, de qua esse putabatur.</span></p>
  </aside>

  <aside id="FN414">
    <p class="f"><a class="notebackref" href="#JB20_8"><span class="notemark">‡‡</span> 20:8</a> <span class="fk">Velut somnium avolans. </span><span class="ft"> Vita hypocritæ, etc., usque ad quia hominum favores dormiens videbat.</span></p>
  </aside>

  <aside id="FN415">
    <p class="f"><a class="notebackref" href="#JB20_9"><span class="notemark">§§</span> 20:9</a> <span class="fk">Oculus qui eum viderat. </span><span class="ft"> Locus hypocritæ cor adulantium: ibi quippe requiescit, ubi favores invenit. Oculus ergo qui eum viderat non videbit, quia in morte amatoribus suis absconditur, qui eum consueverant admirando conspicere. </span><span class="fk">Neque ultra intuebitur. </span><span class="ft"> Quia linguæ adulantium hunc ad judicium favoribus non sequuntur.</span></p>
  </aside>

  <aside id="FN416">
    <p class="f"><a class="notebackref" href="#JB20_10"><span class="notemark">***</span> 20:10</a> <span class="fk">Filii ejus atterentur, </span><span class="ft"> etc. Quia hi qui in hypocrisi ex ejus imitatione nascuntur, dum veritatis soliditatem non tenent, in cordis egestate deficiunt.</span></p>
  </aside>

  <aside id="FN417">
    <p class="f"><a class="notebackref" href="#JB20_11"><span class="notemark">†††</span> 20:11</a> <span class="fk">Ossa ejus implebuntur. </span><span class="ft"> Adolescentia hypocritæ inchoatio pravitatis est, etc., usque ad omni soliditate vacuari ac deperire.</span></p>
  </aside>

  <aside id="FN418">
    <p class="f"><a class="notebackref" href="#JB20_12"><span class="notemark">‡‡‡</span> 20:12</a> <span class="fk">Cum enim dulce fuerit. </span><span class="ft"> Ibid. In ore cordis suavis est iniquitas, quam sub tegmine blandæ locutionis operit. Malum enim in lingua, et non sub lingua esset, si loquens hypocrita malitiam aperiret. </span><span class="fk">Parcet illi et non. </span><span class="ft"> Malo quod diligit parcit, qui non hoc pœnitendo persequitur; et non derelinquit, sed cetat in gutture, quia sic servat in cogitatione, ut nunquam proferat in voce. BEDA. Id est, palpat, fovet et nutrit malum suum, et delectans se in illo, nunquam pœnitet ut ab eo discedat.</span></p>
  </aside>

  <aside id="FN419">
    <p class="f"><a class="notebackref" href="#JB20_14"><span class="notemark">§§§</span> 20:14</a> <span class="fk">Panis ejus in utero. </span><span class="ft"> Plerumque hypocrita pane sacri eloquii erudiri studet, non ut eo vivat, sed ut doctus appareat; sed dum doctrinæ verbum, quod male quærit, prave intelligit, et in hæreses labitur: contingit ei ut sicut de felle aspidum, sic moriatur de pane. Sed quia Dei eloquia, etiam si recte intelligat, in opere nequaquam servat, in præsenti vita perdit, ut nesciat quod agere voluit.</span></p>
  </aside>

  <aside id="FN420">
    <p class="f"><a class="notebackref" href="#JB20_15"><span class="notemark">*</span> 20:15</a> <span class="fk">Divitias. </span><span class="ft"> Sacræ legis quas legendo devoravit, obliviscendo evomet: quas Deus justo judicio de ejus memoria evellit. </span><span class="fk">Caput aspidum. </span><span class="ft"> Ibid. Aspis parvus est serpens, etc., usque ad velut ex lingua vipera occidit.</span></p>
  </aside>

  <aside id="FN421">
    <p class="f"><a class="notebackref" href="#JB20_17"><span class="notemark">†</span> 20:17</a> <span class="fk">Non videat rivulos. </span><span class="ft"> Ibid. Rivuli fluminis sunt dona Spiritus sancti, etc., usque ad mysterium incarnationis Christi significat.</span></p>
  </aside>

  <aside id="FN422">
    <p class="f"><a class="notebackref" href="#JB20_18"><span class="notemark">‡</span> 20:18</a> <span class="fk">Luet quæ fecit omnia. </span><span class="ft"> Persolvet enim in tormento ea quæ hic illicita servavit desideria, nec in morte consumetur, sed ut sine fine crucietur, vivere sine fine compellitur, ut cujus vita hic mortua fuit in culpa, illic ejus mors vivat in pœna. Dicat ergo, </span><span class="fk">luet quæ fecit omnia, </span><span class="ft"> nec tamen consumetur, quia cruciatur et non exstinguitur: moritur et vivit, deficit et subsistit semper, et sine fine est.</span></p>
  </aside>

  <aside id="FN423">
    <p class="f"><a class="notebackref" href="#JB20_19"><span class="notemark">§</span> 20:19</a> <span class="fk">Quoniam confringens. </span><span class="ft"> Domum pauperis confringit et nudat, quia eum quem per potentiam conterit, exspoliare per avaritiam non erubescit</span></p>
  </aside>

  <aside id="FN424">
    <p class="f"><a class="notebackref" href="#JB20_20"><span class="notemark">**</span> 20:20</a> <span class="fk">Nec est satiatus venter. </span><span class="ft"> Venter quippe iniqui avaritia est, et in ipsa colligitur quidquid perverso desiderio glutitur. Liquet vero quia avaritia desideratis rebus non exstinguitur, sed augetur; nam more ignis cum ligna quæ consumat acceperit, excrescit, et unde videtur ad momentum flamma comprimi, inde paulo post cernitur dilatari. </span><span class="fk">Et cum habuerit quod concupierat. </span><span class="ft"> Majoris iracundiæ est cum hoc tribuitur quod male desideratur, quia inde repentina ultio sequitur, quia hoc quoque obtinuit, quod Deo irascente concupivit.</span></p>
  </aside>

  <aside id="FN425">
    <p class="f"><a class="notebackref" href="#JB20_21"><span class="notemark">††</span> 20:21</a> <span class="fk">Non remansit de civitate ejus. </span><span class="ft"> Percusso hypocrita, de cibo ejus nihil remanet, quia cum ad supplicia ducitur, a cunctis quæ possederat alienatur. </span><span class="fk">Propterea nihil, etc. </span><span class="ft"> Quia de hac vita subtractus, ad judicem nudus vadit.</span></p>
  </aside>

  <aside id="FN426">
    <p class="f"><a class="notebackref" href="#JB20_22"><span class="notemark">‡‡</span> 20:22</a> <span class="fk">Cum satiatus fuerit, arctabitur. </span><span class="ft"> GREG. Cum multa congesserit arctatur; anxiatur enim qualiter acquisita custodiat. </span><span class="fk">Æstuabit, et omnis dolor. </span><span class="ft"> Hinc inde insidiatores metuit, etc., usque ad tanto facilius rapitur ad tormentum. Sequitur:</span></p>
  </aside>

  <aside id="FN427">
    <p class="f"><a class="notebackref" href="#JB20_23"><span class="notemark">§§</span> 20:23</a> <span class="fk">Utinam impleatur venter ejus, etc., pluat super illum bellum. </span><span class="ft"> Bellum Deo pluere, etc., usque ad prævidere comtempsit.</span></p>
  </aside>

  <aside id="FN428">
    <p class="f"><a class="notebackref" href="#JB20_24"><span class="notemark">***</span> 20:24</a> <span class="fk">Fugiet arma. </span><span class="ft"> Ibid. Surripit avarus aliena aliquando, etc., usque ad æterni judicii se percussionibus ante ponit. Interim autem,</span></p>
  </aside>

  <aside id="FN429">
    <p class="f"><a class="notebackref" href="#JB20_25"><span class="notemark">†††</span> 20:25</a> <span class="fk">Gladius eductus, </span><span class="ft"> etc. Iniquus, dum prava in cogitatione machinatur, quasi gladius in vagina est. De vagina egreditur dum per iniquitatem malæ operationis aperitur; eductus autem per seductorem, egrediens vero per propriam voluntatem, </span><span class="fk">Vadent et venient, </span><span class="ft"> etc. Maligni spiritus bonis mentibus sunt, etc., usque ad elatio de continentia surrogatur, etc.</span></p>
  </aside>

  <aside id="FN430">
    <p class="f"><a class="notebackref" href="#JB20_26"><span class="notemark">‡‡‡</span> 20:26</a> <span class="fk">Omnes tenebræ absconditæ sunt. </span><span class="ft"> Nam qui cuncta simul in effectu non explet, cuncta quæ noceant in mente tacitus tenet. </span><span class="fk">Devorabit eum, </span><span class="ft"> etc. Ignis gehennæ qui studio humano non succenditur, sed creatus est a Deo ab origine mundi. </span><span class="fk">Affligetur relictus. </span><span class="ft"> Iniqui tabernaculum caro est, quia ipsam lætus inhabitat, cum qua ejus spiritus cruciabitur. Boni non in carne gaudium suum ponunt, sed in cœlo. Relictus a carne a qua abstrahitur, quam hic amavit, nec relinquere voluit: tunc propter tormenta relinquere volet, sed non poterit.</span></p>
  </aside>

  <aside id="FN431">
    <p class="f"><a class="notebackref" href="#JB20_27"><span class="notemark">§§§</span> 20:27</a> <span class="fk">Revelabunt; </span><span class="ft"> Ibid. quia hic nec bonis nec malis pepercit, eum in tremendo examine, justorum vita et peccatorum pariter accusabit.</span></p>
  </aside>

  <aside id="FN432">
    <p class="f"><a class="notebackref" href="#JB20_28"><span class="notemark">*</span> 20:28</a> <span class="fk">Apertum erit. </span><span class="ft"> Cum omne malum, quod in conscientia ejus nascebatur, adveniente judice, ostenditur. </span><span class="fk">Detrahetur in: </span><span class="ft"> quia vindictæ tempore raptus ad supplicia, ab æterni judicis vultu separatur.</span></p>
  </aside>

  <aside id="FN433">
    <p class="f"><a class="notebackref" href="#JB20_29"><span class="notemark">†</span> 20:29</a> <span class="fk">Hæc est pars hominis impii. </span><span class="ft"> Cum enim Dei justitia supplicium a reprobis pro perversis actibus exigit, eis mala usque ad verborum retributionem reddit.</span></p>
  </aside>

  <aside id="FN434">
    <p class="f"><a class="notebackref" href="#JB21_4"><span class="notemark">*</span> 21:4</a> <span class="fk">Nunquid contra. </span><span class="ft"> Beatus Job, si Deo placens hominibus displiceret, causas tristitiæ nullas haberet; sed quia se Deo displicuisse per flagella præsentia credidit, anceps factus de ante acta vita, jam animum ad tristitiam vocavit: qui si flagellis absentibus contra hominem de vitæ suæ meritis disputaret, nequaquam contristare debuisset. </span><span class="fk">Nunquid contra hominem. </span><span class="ft"> Quasi nondum hypocrita, si cum hominibus de vita mea agerem, non timerem: quibus si displicerem, non curarem; sed quia cum Deo, merito tristor. </span><span class="fk">Vos autem attendite me, </span><span class="ft"> quasi Deum, sed non vos timeo.</span></p>
  </aside>

  <aside id="FN435">
    <p class="f"><a class="notebackref" href="#JB21_5"><span class="notemark">†</span> 21:5</a> <span class="fk">Attendite, </span><span class="ft"> id est considerate quæ egi, et admiramini in his quæ patior. </span><span class="fk">Et superponite digitum ori vestro, </span><span class="ft"> id est locutioni vestræ discretionis virtutem adjungite.</span></p>
  </aside>

  <aside id="FN436">
    <p class="f"><a class="notebackref" href="#JB21_6"><span class="notemark">‡</span> 21:6</a> <span class="fk">Et ego quando recordatus fuero. </span><span class="ft"> Ibid. Quia actuum suorum oblitus non erat, etc., usque ad contra ejus dicta subjungit:</span></p>
  </aside>

  <aside id="FN437">
    <p class="f"><a class="notebackref" href="#JB21_7"><span class="notemark">§</span> 21:7</a> <span class="fk">Quare ergo impii vivunt. </span><span class="ft"> Sublevantur honoribus, confortantur rebus, quia eos patientia divina tolerat. </span><span class="fk">Confortatique divitiis, </span><span class="ft"> etc., ut diu in eis subsistere permittantur; sed quia sunt quibus hæc habere pœna est, quia hæredes quibus hæc relinquent, non habent. Subdit:</span></p>
  </aside>

  <aside id="FN438">
    <p class="f"><a class="notebackref" href="#JB21_8"><span class="notemark">**</span> 21:8</a> <span class="fk">Semen eorum permanet. </span><span class="ft"> In augmentum felicitatis cum patrimonio dantur hæredes. </span><span class="fk">Coram eis. </span><span class="ft"> Ne qua necessitas saltem oculis subtrahat ea in quibus animus exsultat; sed ne in eis sterilibus genus exstinguatur, addit: </span><span class="fk">Propinquorum turba et nepotum in conspectu eorum. </span><span class="ft"> Ecce dicuntur eis esse vita, honores, divitiæ, filii, nepotes: sed si intus domestica cura ureret, non esset læta hæc felicitas, unde subdit:</span></p>
  </aside>

  <aside id="FN439">
    <p class="f"><a class="notebackref" href="#JB21_9"><span class="notemark">††</span> 21:9</a> <span class="fk">Domus eorum securæ sunt, et pacatæ, et non est. </span><span class="ft"> Quæ enim esset supradicta, felicitas, si læta non esset? Si intus prospera, in agris quoque. </span><span class="fk">Bos eorum concepit. </span><span class="ft"> Dominis gregum prima est felicitas, etc., usque ad unde fecunditas familiæ subditur:</span></p>
  </aside>

  <aside id="FN440">
    <p class="f"><a class="notebackref" href="#JB21_11"><span class="notemark">‡‡</span> 21:11</a> <span class="fk">Egrediuntur quasi greges. </span><span class="ft"> Ut sicut majora ad habendum concessa sunt, ita multi germinent ad custodiendum. </span><span class="fk">Et infantes eorum exsultant lusibus. </span><span class="ft"> Sed ne illum lusum vilem crederemus, ait:</span></p>
  </aside>

  <aside id="FN441">
    <p class="f"><a class="notebackref" href="#JB21_12"><span class="notemark">§§</span> 21:12</a> <span class="fk">Tenent tympanum et citharam. </span><span class="ft"> Quasi cum domini honoribus et rebus tument, subjecti in ludicris actibus gaudent.</span></p>
  </aside>

  <aside id="FN442">
    <p class="f"><a class="notebackref" href="#JB21_13"><span class="notemark">***</span> 21:13</a> <span class="fk">Ducunt in bonis dies suos. </span><span class="ft"> Quia omnis longitudo vitæ præsentis punctus esse cognoscitur, cum fine terminatur. Quidquid enim transire potuit, subitum fuit. </span><span class="fk">Et in puncto ad inferna descendunt. </span><span class="ft"> Sed finis est pessimus; ecce quo tendebat, quia præsentis vitæ prosperitas non est testis innocentiæ, quia et hac usi pereunt, et flagellati liberantur, quod est contra amicos Job.</span></p>
  </aside>

  <aside id="FN443">
    <p class="f"><a class="notebackref" href="#JB21_14"><span class="notemark">†††</span> 21:14</a> <span class="fk">Qui dixerunt Deo: Recede a nobis. </span><span class="ft"> GREG. Dicunt Deo: Recede a nobis, qui ei ad se præbere aditum recusant, eumque pravis actibus impugnant. </span><span class="fk">Scientiam viarum tuarum. </span><span class="ft"> Via Dei pax, humilitas, patientia est: quæ qui despiciunt, dicunt: Scientiam viarum tuarum nolumus.</span></p>
  </aside>

  <aside id="FN444">
    <p class="f"><a class="notebackref" href="#JB21_15"><span class="notemark">‡‡‡</span> 21:15</a> <span class="fk">Quis est Omnipotens? </span><span class="ft"> etc. </span><span class="fk">Dixit enim insipiens in corde suo: Non est Deus. </span><span class="fk">Et quid nobis prodest si oraverimus? </span><span class="ft"> Iniqui qui non Deum, sed exteriora dona quærunt, cum eadem sevientibus deesse conspiciunt, ipsi servire contemnunt.</span></p>
  </aside>

  <aside id="FN445">
    <p class="f"><a class="notebackref" href="#JB21_16"><span class="notemark">§§§</span> 21:16</a> <span class="fk">Verumtamen quia non sunt. </span><span class="ft"> Bona in manu habet, qui despiciendo temporalia, sub dominio mentis premit. At quisquis ea nimie diligit, se magis illis quam ipsa sibi supponit. </span><span class="fk">Consilium eorum longe. </span><span class="ft"> Consilium impiorum est terrenam gloriam quærere, æternam negligere. Sed quia in hac vita non continue prosperantur, sequitur:</span></p>
  </aside>

  <aside id="FN446">
    <p class="f"><a class="notebackref" href="#JB21_17"><span class="notemark">*</span> 21:17</a> <span class="fk">Quoties lucerna impiorum exstinguetur. </span><span class="ft">Sæpe impius lucernam suam filiorum vitam æstimat; sed cum filius qui nimie amatur subtrahitur, lucerna impii, quæ videbatur, exstincta est; sic est et de opibus atque honoribus. Et superveniet eis inundatio. </span><span class="ft"> Inundatio impiis supervenit, cum dolorum fluctus exaliqua adversitate patiuntur. </span><span class="fk">Et dolores dividet, </span><span class="ft"> etc. Qui æternos dolores impio servat, et hic aliquando ejus mentem temporali dolore transverberat; quia enim hic et illic percutit, furoris sui super impium dolores dividit, ut duplici contritione conteratur.</span></p>
  </aside>

  <aside id="FN447">
    <p class="f"><a class="notebackref" href="#JB21_18"><span class="notemark">†</span> 21:18</a> <span class="fk">Erunt sicut paleæ. </span><span class="ft"> Quia iræ Dei flatu subito levantur atque asportantur ad ignem: </span><span class="fk">Et sicut favilla quam, </span><span class="ft"> quia eos ad æterna supplicia turbo rapiens asportat.</span></p>
  </aside>

  <aside id="FN448">
    <p class="f"><a class="notebackref" href="#JB21_19"><span class="notemark">‡</span> 21:19</a> <span class="fk">Deus servabit filiis illius. </span><span class="ft"> Quia qui parentis iniquitatem imitatur, etiam ejus delicto constringitur. </span><span class="fk">Et cum reddiderit. </span><span class="ft"> Nescit enim impius mala quæ fecit, nisi cum puniri cœperit.</span></p>
  </aside>

  <aside id="FN449">
    <p class="f"><a class="notebackref" href="#JB21_20"><span class="notemark">§</span> 21:20</a> <span class="fk">Videbunt oculi ejus. </span><span class="ft"> Quia ita iniquitate duruerat, ut nec in ipsis metueret feriri quæ amabat, dummodo quæ perverse cogitaverat, expleret: de qua obduratione subjungitur:</span></p>
  </aside>

  <aside id="FN450">
    <p class="f"><a class="notebackref" href="#JB21_21"><span class="notemark">**</span> 21:21</a> <span class="fk">Quid enim ad. </span><span class="ft"> Non quod in inferno non cogitet de cognatis, etc., usque ad ne quis discutere præsumat, sequitur:</span></p>
  </aside>

  <aside id="FN451">
    <p class="f"><a class="notebackref" href="#JB21_22"><span class="notemark">††</span> 21:22</a> <span class="fk">Nunquid Deum quispiam docebit scientiam? </span><span class="ft"> id est nobiscum nil injuste agit, qui et subtiliorem nobis angelicam naturam juste judicavit, unde nihil restat conqueri.</span></p>
  </aside>

  <aside id="FN452">
    <p class="f"><a class="notebackref" href="#JB21_23"><span class="notemark">‡‡</span> 21:23</a> <span class="fk">Iste moritur. </span><span class="ft"> Ecce ponit illa in quibus Omnipotentis secretum quis discutiat, quærendo cur hæc ita esse permittat. Superficies litteræ satis patet per se. Quod autem dicit:</span></p>
  </aside>

  <aside id="FN453">
    <p class="f"><a class="notebackref" href="#JB21_24"><span class="notemark">§§</span> 21:24</a> <span class="fk">Viscera ejus plena sunt adipe. </span><span class="ft"> Adeps quippe ex abundanti cibo est, etc., usque ad ecce dives inaniter gaudet, pauper inanius affligitur.</span></p>
  </aside>

  <aside id="FN454">
    <p class="f"><a class="notebackref" href="#JB21_26"><span class="notemark">***</span> 21:26</a> <span class="fk">Et tamen simul in pulvere dormient. </span><span class="ft"> Ibid. Quæ cura de dissimili vita, prospera vel adversa, cum similis finis in pulvere? Illa vita cogitanda, ubi cum resurrectione ad dissimilem finem pervenitur, ubi felix ad pœnas, afflictus transit ad requiem. </span><span class="fk">Et tamen simul in pulvere. </span><span class="ft"> Id est, in terrenis desideriis oculos mentis claudent: </span><span class="fk">Et vermes, </span><span class="ft"> qui de carne, id est carnales curæ premunt, quod non in Job, qui nec de habitis tumuit, nec de amissis anxius fuit. Sed illi hoc putant, quare subjungit:</span></p>
  </aside>

  <aside id="FN455">
    <p class="f"><a class="notebackref" href="#JB21_27"><span class="notemark">†††</span> 21:27</a> <span class="fk">Certe novi cogitationes vestras. </span><span class="ft"> Quem enim percussum viderunt, etc., usque ad nec perfecte ad æterna transeunt, unde addit:</span></p>
  </aside>

  <aside id="FN456">
    <p class="f"><a class="notebackref" href="#JB21_29"><span class="notemark">‡‡‡</span> 21:29</a> <span class="fk">Interrogate quemlibet de via. </span><span class="ft"> Viator dicitur qui præsentem vitam, viam sibi esse et non patriam attendit, qui in dilectione prætereuntis sæculi cor figere despicit, sed æterna petit.</span></p>
  </aside>

  <aside id="FN457">
    <p class="f"><a class="notebackref" href="#JB21_31"><span class="notemark">§§§</span> 21:31</a> <span class="fk">Quis arguet coram eo vias ejus. </span><span class="ft"> Cum de omnium malorum corpore loqueretur, etc., usque ad nec Elias, nec Enoch suis viribus, sed Dei.</span></p>
  </aside>

  <aside id="FN458">
    <p class="f"><a class="notebackref" href="#JB21_32"><span class="notemark">*</span> 21:32</a> <span class="fk">Ipse ad sepulcra. </span><span class="ft"> Hoc in vita, etc., usque ad quia in pravorum tantum cordibus recipietur. </span><span class="fk">Et in congerie. </span><span class="ft"> Quia in congregatione peccantium astutiæ suæ insidias exerit; quoniam autem multi sunt mali, recte congeries nominantur.</span></p>
  </aside>

  <aside id="FN459">
    <p class="f"><a class="notebackref" href="#JB21_33"><span class="notemark">†</span> 21:33</a> <span class="fk">Dulcis fuit. </span><span class="ft"> Cocytus, luctus infirmantium dicitur, etc., usque ad signantes quod ibi sit luctus iniquus. </span><span class="fk">Et post se omnem. </span><span class="ft"> Ibid. Homo humana sapiens hic intelligitur; post se omnem hominem trahit, quia cunctos, quos carnales invenerit, sub suæ ditionis jugum rapit: qui et nunc priusquam appareat, innumerabiles trahit, etsi non omnes, quia multi a carnalitate retrahuntur.</span></p>
  </aside>

  <aside id="FN460">
    <p class="f"><a class="notebackref" href="#JB21_34"><span class="notemark">‡</span> 21:34</a> <span class="fk">Quomodo igitur consolamini, etc. </span><span class="ft"> Quoniam si iniquus in hac vita permittitur prosperari, quod de Antichristo ostensum est, necesse est ut electus debeat sub flagelli freno retineri. </span><span class="fk">Cum responsio vestra, </span><span class="ft"> etc. Eum enim consolari non poterant, in quo suis sermonibus veritati contraibant. Nam cum hunc hypocritam dicerent, quoniam mentiendo culpam perpetrabant, afflicti justi pœnam augebant; quia diligentem veritatem torquet culpa alienæ fallaciæ.</span></p>
  </aside>

  <aside id="FN461">
    <p class="f"><a class="notebackref" href="#JB22_1"><span class="notemark">*</span> 22:1</a> <span class="fk">Respondens, etc. Nunquid Deo. </span><span class="ft"> GREG., in Job., l. 16. Qui contra veritatis verba deficiunt, etiam nota replicant, ne tacendo victi videantur; unde Eliphaz beati Job sermonibus pressus, ea dicit quæ nullus ignorat; ait enim: </span><span class="fk">Nunquid Deo comparari? </span><span class="ft"> In comparatione etenim Dei scientia, etc., usque ad quasi descendendo subjungit.</span></p>
  </aside>

  <aside id="FN462">
    <p class="f"><a class="notebackref" href="#JB22_3"><span class="notemark">†</span> 22:3</a> <span class="fk">Quid prodest? </span><span class="ft"> In omni quippe quod bene agimus, etc., usque ad adhuc adjungit Eliphaz quod nullus ignorat.</span></p>
  </aside>

  <aside id="FN463">
    <p class="f"><a class="notebackref" href="#JB22_4"><span class="notemark">‡</span> 22:4</a> <span class="fk">Nunquid timens arguet te? </span><span class="ft"> Quis hoc vel desipiens sentiat, quod Deus ex timore nos arguat, et ex metu contra nos judicium suum proponat? </span><span class="fk">Nunquid tibi arguet? </span><span class="ft"> Qui verba sua metiri nesciunt, ad otiosa dicta dilabuntur.</span></p>
  </aside>

  <aside id="FN464">
    <p class="f"><a class="notebackref" href="#JB22_5"><span class="notemark">§</span> 22:5</a> <span class="fk">Et non propter malitiam tuam plurimam. </span><span class="ft"> A verbis otiosis, etc., usque ad sed semper ad deteriora descendat. Nam sequitur.</span></p>
  </aside>

  <aside id="FN465">
    <p class="f"><a class="notebackref" href="#JB22_6"><span class="notemark">**</span> 22:6</a> <span class="fk">Abstulisti enim pignus. </span><span class="ft"> Hæc ad litteram aperta sunt, etc., usque ad vel dona spiritualia perdunt, qui ad te veniunt.</span></p>
  </aside>

  <aside id="FN466">
    <p class="f"><a class="notebackref" href="#JB22_9"><span class="notemark">††</span> 22:9</a> <span class="fk">Viduas. </span><span class="ft"> Dicunt hæretici plebes, etc., usque ad pro peccatis dicunt retribui er? Et hoc est, </span><span class="fk">Propterea circumdatus es laqueis. </span></p>
  </aside>

  <aside id="FN467">
    <p class="f"><a class="notebackref" href="#JB22_11"><span class="notemark">‡‡</span> 22:11</a> <span class="fk">Et putabas te. </span><span class="ft"> Quasi diceret, etc., usque ad sicut unda super undam.</span></p>
  </aside>

  <aside id="FN468">
    <p class="f"><a class="notebackref" href="#JB22_12"><span class="notemark">§§</span> 22:12</a> <span class="fk">An non cogitas quod Deus. </span><span class="ft"> Quasi, an ideo, etc., usque ad quia stulto judicio solos se sapientes putant.</span></p>
  </aside>

  <aside id="FN469">
    <p class="f"><a class="notebackref" href="#JB22_15"><span class="notemark">***</span> 22:15</a> <span class="fk">Nunquid semitam? </span><span class="ft"> Sicut semita Redemptoris humilitas, ita semita sæculorum superbia. Sæculorum itaque semitam viri iniqui calcant, qui per hujus vitæ desideria in elatione perambulant.</span></p>
  </aside>

  <aside id="FN470">
    <p class="f"><a class="notebackref" href="#JB22_16"><span class="notemark">†††</span> 22:16</a> <span class="fk">Qui sublati sunt ante tempus suum; nisi quod omnes. </span><span class="ft"> Qui præsentem vitam diligunt, etc., usque ad et mutatur sententia, sed non consilium æternum. </span><span class="fk">Et fluvius subvertit fundamentum eorum. </span><span class="ft"> Iniqui dum præsentia esse fugitiva non intuentur, etc., usque ad quia cursus mutabilitatis statum in eis subruit perversæ constructioni.</span></p>
  </aside>

  <aside id="FN471">
    <p class="f"><a class="notebackref" href="#JB22_18"><span class="notemark">‡‡‡</span> 22:18</a> <span class="fk">Cum ille implesset. </span><span class="ft"> Malorum domos Dominus implet, quia etiam ingratis sua dona non denegat. </span><span class="fk">Quorum sententia procul. </span><span class="ft"> Hoc etiam Job, etc., usque ad optat esse malorum dissimilis.</span></p>
  </aside>

  <aside id="FN472">
    <p class="f"><a class="notebackref" href="#JB22_19"><span class="notemark">§§§</span> 22:19</a> <span class="fk">Videbunt justi, </span><span class="ft"> iniquorum interitum. </span><span class="fk">Et lætabuntur. </span><span class="ft"> Cum districto judici perfecta jam securitate inhæserint. Nunc enim reprobos prospiciunt et gemunt.</span></p>
  </aside>

  <aside id="FN473">
    <p class="f"><a class="notebackref" href="#JB22_20"><span class="notemark">*</span> 22:20</a> <span class="fk">Nonne succisa. </span><span class="ft"> Hic iniqui erecti sunt, etc., usque ad vel a conspectu judicis ad gehennam pertrahuntur. </span><span class="fk">Et reliquias eorum devoravit. </span><span class="ft"> Quia et si hic carnem relinquant, in resurrectione recipient, ut in carne ardeant in qua peccaverunt.</span></p>
  </aside>

  <aside id="FN474">
    <p class="f"><a class="notebackref" href="#JB22_21"><span class="notemark">†</span> 22:21</a> <span class="fk">Acquiesce igitur. </span><span class="ft"> Culpa superbiæ est, docere meliorem, quod sæpe hæretici faciunt catholicis.</span></p>
  </aside>

  <aside id="FN475">
    <p class="f"><a class="notebackref" href="#JB22_23"><span class="notemark">‡</span> 22:23</a> <span class="fk">Si reversus fuerit. </span><span class="ft"> Quia a justitiæ ædificatione destructus es. </span><span class="fk">Et longe facies. </span><span class="ft"> Corpus animæ accipitur tabernaculum et mens cogitationum. Et est sensus: Si ad Deum post errata revertaris, in cogitatione et in opere mundaberis.</span></p>
  </aside>

  <aside id="FN476">
    <p class="f"><a class="notebackref" href="#JB22_24"><span class="notemark">§</span> 22:24</a> <span class="fk">Dabit pro terra. </span><span class="ft"> Per terram infirmitas actionis, per silicem fortitudo signatur, per torrentes aureos doctrina intimæ claritatis. Ad se ergo conversis pro terra dat </span><span class="fk">silicem</span><span class="ft"> robusti operis, et </span><span class="fk">pro silice torrentes aureos. </span><span class="fk">Pro. </span><span class="ft"> Quia pro robusto opere doctrinam multiplicat claræ prædicationis. BEDA. Hoc dicit, quod si propitiato sibi Domino, etc., usque ad sunt argentum igne examinatum.</span></p>
  </aside>

  <aside id="FN477">
    <p class="f"><a class="notebackref" href="#JB22_25"><span class="notemark">**</span> 22:25</a> <span class="fk">Eritque Omnipotens contra. </span><span class="ft"> Ibid. Sæpe cum sacris eloquiis intendimus, malignorum spirituum insidias graviter toleramus. Et est sensus: dum malignos spiritus a te repulerit, divini in te eloquii talentum lucidum excrescet.</span></p>
  </aside>

  <aside id="FN478">
    <p class="f"><a class="notebackref" href="#JB22_26"><span class="notemark">††</span> 22:26</a> <span class="fk">Tunc super. </span><span class="ft"> Super Omnipotentem deliciis affluere est in amore illius epulis sacræ Scripturæ satiari. </span><span class="fk">Et elevabis ad Deum. </span><span class="ft"> Ad Deum levare faciem, est cor ad sublimia investiganda attollere.</span></p>
  </aside>

  <aside id="FN479">
    <p class="f"><a class="notebackref" href="#JB22_27"><span class="notemark">‡‡</span> 22:27</a> <span class="fk">Et vota tua reddes. </span><span class="ft"> Qui vota vovit, sed pro infirmitate solvere non valet, ei ex peccati pœna hoc agitur, ut volenti bonum posse subtrahatur: cum vero ea, quæ obsistit, culpa detergitur, fit protinus ut votum possibilitas sequatur.</span></p>
  </aside>

  <aside id="FN480">
    <p class="f"><a class="notebackref" href="#JB22_28"><span class="notemark">§§</span> 22:28</a> <span class="fk">Decernes. </span><span class="ft"> Res decernitur et venit, cum virtus, quæ ex desiderio appetitur, largiente Domino etiam per effectum prosperatur. </span><span class="fk">Et veniet. </span><span class="ft"> Eadem promittunt hæretici afflictis, si eos sequantur. </span><span class="fk">Et in viis. </span><span class="ft"> In viis justorum lumen splendere est per mira opera virtutum signa suæ claritatis aspergere.</span></p>
  </aside>

  <aside id="FN481">
    <p class="f"><a class="notebackref" href="#JB22_29"><span class="notemark">***</span> 22:29</a> <span class="fk">Qui enim humiliatus. </span><span class="ft"> Quia qui se humiliat, exaltabitur. </span><span class="fk">Et qui. </span><span class="ft"> Quantum per membrorum ministerium deprehendi potest, prima ostensio superbiæ in oculis esse solet.</span></p>
  </aside>

  <aside id="FN482">
    <p class="f"><a class="notebackref" href="#JB22_30"><span class="notemark">†††</span> 22:30</a> <span class="fk">Salvabitur innocens. </span><span class="ft"> Quia quando hic pervenit gratia ut innocens fiat, cum ad judicium ducitur, ex merito remuneratur.</span></p>
  </aside>

  <aside id="FN483">
    <p class="f"><a class="notebackref" href="#JB23_1"><span class="notemark">*</span> 23:1</a> <span class="fk">Respondens autem Job dixit: Nunc quoque in amaritudine. </span><span class="ft"> GREG. Mens justi in amaritudine est semper, etc., usque ad qui per dulces sermones seducere quærunt.</span></p>
  </aside>

  <aside id="FN484">
    <p class="f"><a class="notebackref" href="#JB23_2"><span class="notemark">†</span> 23:2</a> <span class="fk">Et manus plagæ meæ. </span><span class="ft"> Manus autem plagæ est fortitudo percussionis, sed quia ex adversitatibus, justi plus sitiunt faciem auctoris, sequitur:</span></p>
  </aside>

  <aside id="FN485">
    <p class="f"><a class="notebackref" href="#JB23_3"><span class="notemark">‡</span> 23:3</a> <span class="fk">Quis mihi tribuat. </span><span class="ft"> Electi, cum contra votum quælibet agi conspiciunt, ad occulta Dei judicia recurrunt, ut in eis videant quia inordinate intus non disponitur, quod inordinate foris currere videtur. Et hoc est, quod subdit: </span><span class="fk">Inveniam illum. </span><span class="ft"> Ut est: quod modo differt Deus, ut plus desideretur. </span><span class="fk">Et veniam usque ad solium ejus. </span><span class="ft"> Solium sunt angeli, etc., usque ad dum meliora disponere Deum vident, unde: </span><span class="fk">Ponam coram Deo judicium. </span><span class="ft"> Coram Deo judicium ponere, etc., usque ad occultus nunc et tacitus judex quam terribilis post appareat, considerare.</span></p>
  </aside>

  <aside id="FN486">
    <p class="f"><a class="notebackref" href="#JB23_4"><span class="notemark">§</span> 23:4</a> <span class="fk">Os meum replebo. </span><span class="ft"> Quia dum examen judicis contra se contemplatur, amare se pœnitentiæ invectione persequitur.</span></p>
  </aside>

  <aside id="FN487">
    <p class="f"><a class="notebackref" href="#JB23_5"><span class="notemark">**</span> 23:5</a> <span class="ft"> Ut sciam verba quæ, etc. Cum enim culpas pœnitendo persequimur, quid nobis de eis judex in suo examine dicere possit invenimus, quod nescit, quia mala sua negligit.</span></p>
  </aside>

  <aside id="FN488">
    <p class="f"><a class="notebackref" href="#JB23_6"><span class="notemark">††</span> 23:6</a> <span class="fk">Nolo multa fortitudine contendat. </span><span class="ft"> Quis enim in examine inveniri justus valeat, si secundum suæ fortitudinis majestatem vitam hominum discutiat Deus: quamlibet enim justus si districte judicatur, mole magnitudinis premitur, unde subdit: </span><span class="fk">Nec magnitudinis. </span><span class="ft"> Quasi diceret: Si secundum fortitudinem suam mecum contenderet, mole sua me premeret. Et nota, quia dum fortitudinem vitat, infirmitatem incarnationis optat, unde subdit:</span></p>
  </aside>

  <aside id="FN489">
    <p class="f"><a class="notebackref" href="#JB23_7"><span class="notemark">‡‡</span> 23:7</a> <span class="fk">Proponat æquitatem. </span><span class="ft"> Mediator Dei et hominum, etc., usque ad absolutionis meæ judicium victor excludam.</span></p>
  </aside>

  <aside id="FN490">
    <p class="f"><a class="notebackref" href="#JB23_8"><span class="notemark">§§</span> 23:8</a> <span class="fk">Si ad orientem. </span><span class="ft"> Ibid. Ac si dicat: Filium incarnatum, etc., usque ad Sed nec in his omnibus plene se anima cognoscit, unde:</span></p>
  </aside>

  <aside id="FN491">
    <p class="f"><a class="notebackref" href="#JB23_10"><span class="notemark">***</span> 23:10</a> <span class="fk">Ipse vero scit viam. </span><span class="ft"> Id est videre non valeo videntem me. </span><span class="fk">Et probavit. </span><span class="ft"> Non elatus comparat se auro, sed sua humiliter considerat, quod licet omni justo. Et hoc est: </span><span class="fk">Et proba me quasi aurum. </span><span class="ft"> Exustione enim tribulationis, et subtrahuntur vitia, et augentur merita.</span></p>
  </aside>

  <aside id="FN492">
    <p class="f"><a class="notebackref" href="#JB23_11"><span class="notemark">†††</span> 23:11</a> <span class="fk">Vestigia ejus secutus est. </span><span class="ft"> Beatus Job in futura operatione, etc., usque ad quasi ad exemplum sibi propositum recurrit.</span></p>
  </aside>

  <aside id="FN493">
    <p class="f"><a class="notebackref" href="#JB23_12"><span class="notemark">‡‡‡</span> 23:12</a> <span class="fk">Et in sinu meo abscondi. </span><span class="ft"> In sinu cordis verba oris ejus abscondimus, quoniam mandata ejus non transitorie, sed implenda opere audimus, et si verba in opere prodeunt, latent tamen in corde. Si intus non elevatur animus, sed si laus extra quæritur, tunc sermo Dei in sinu non occultatur.</span></p>
  </aside>

  <aside id="FN494">
    <p class="f"><a class="notebackref" href="#JB23_13"><span class="notemark">§§§</span> 23:13</a> <span class="fk">Ipse enim solus est. </span><span class="ft"> Principaliter et immutabiliter. Solus enim per se est, qui omnia agit, in quibus est ipse timendus, non quæ patimur. De cujus immutabilitate subdit: </span><span class="fk">Et nemo avertere. </span><span class="ft"> Quia semel fixa judicia mutari nequaquam possunt. </span><span class="fk">Et anima ejus. </span><span class="ft"> Ea ipsa vis qua cuncta disponit, anima illius appellatur.</span></p>
  </aside>

  <aside id="FN495">
    <p class="f"><a class="notebackref" href="#JB23_14"><span class="notemark">*</span> 23:14</a> <span class="fk">Cum expleverit. </span><span class="ft"> Explet in me voluntatem suam, quia multis me percussionibus affligit. Sed </span><span class="fk">multa similia præsto sunt ei, </span><span class="ft"> quia si ferire cogitat, adhuc invenitur, ubi plaga crescat.</span></p>
  </aside>

  <aside id="FN496">
    <p class="f"><a class="notebackref" href="#JB23_15"><span class="notemark">†</span> 23:15</a> <span class="fk">Et idcirco a facie. </span><span class="ft"> Rectitudinis pavore concutitur, cum se reddentis rationibus conspicit non esse idoneum, si districte judicetur.</span></p>
  </aside>

  <aside id="FN497">
    <p class="f"><a class="notebackref" href="#JB23_16"><span class="notemark">‡</span> 23:16</a> <span class="fk">Deus mollivit. </span><span class="ft"> Virtutem ergo suæ fortitudinis non sibi, sed auctori tribuit. </span><span class="fk">Conturbavit me. </span><span class="ft"> Nunquam secura sunt corda justorum, sed turbata timore judicis, quæ tamen consolantur donis quæ acceperunt, unde: </span><span class="fk">Non enim perii. </span><span class="ft"> Flagella justorum vel præterita purgant, vel futura peccata avertunt, quod non in Job, sed virtus augetur.</span></p>
  </aside>

  <aside id="FN498">
    <p class="f"><a class="notebackref" href="#JB23_17"><span class="notemark">§</span> 23:17</a> <span class="fk">Non enim. </span><span class="ft"> Ille in flagello positus a salute corporis propter imminentes tenebras perit, qui pro transactis percutitur, ut a futuris suppliciis abscondatur.</span></p>
  </aside>

  <aside id="FN499">
    <p class="f"><a class="notebackref" href="#JB24_1"><span class="notemark">*</span> 24:1</a> <span class="fk">Qui autem. </span><span class="ft"> Quia etsi jam per fidem Deum novimus, qualiter tamen sit ejus æternitas sine præterito vel futuro, non videmus. Beatus Job ne plus sapiat quam oportet sapere, dies Domini non posse comprehendi testificans, ad hæreticorum mox superbiam respectum mentis convertit: qui alta sapere appetunt, de quibus sequitur:</span></p>
  </aside>

  <aside id="FN500">
    <p class="f"><a class="notebackref" href="#JB24_2"><span class="notemark">†</span> 24:2</a> <span class="fk">Alii terminos. </span><span class="ft"> Quos, aliorum nomine, etc., usque ad et doctrinis pestiferis ad interficiendum nutriunt.</span></p>
  </aside>

  <aside id="FN501">
    <p class="f"><a class="notebackref" href="#JB24_3"><span class="notemark">‡</span> 24:3</a> <span class="fk">Asinum pupillorum. </span><span class="ft"> Pupillos dicit, electos, etc., usque ad a ministerio bonorum repellunt. </span><span class="fk">Et abstulerunt. </span><span class="ft"> Vidua dicitur Ecclesia, etc., usque ad ut eorum etiam sequaces trahant, unde subdit:</span></p>
  </aside>

  <aside id="FN502">
    <p class="f"><a class="notebackref" href="#JB24_4"><span class="notemark">§</span> 24:4</a> <span class="fk">Subverterunt pauperum. </span><span class="ft"> Nonnunquam hi qui mansueti atque humiles videntur, si servare discretionem nesciunt, exemplis aliorum cadunt.</span></p>
  </aside>

  <aside id="FN503">
    <p class="f"><a class="notebackref" href="#JB24_5"><span class="notemark">**</span> 24:5</a> <span class="fk">Alii quasi onagri. </span><span class="ft"> Sunt enim hæretici qui populis admisceri refugiunt, sed secessum vitæ secretioris petunt, et eo amplius peste suæ persuasionis inficiunt, quo quasi ex vitæ meritis reverentiores videntur. Onagris autem comparantur, qui in suis voluptatibus dimissi a vinculo fidei rationis sunt alieni. </span><span class="fk">Egrediuntur. </span><span class="ft"> Non enim Dei, sed opus suum peragunt, dum non recta dogmata, sed propria desideria sequuntur. </span><span class="fk">Vigilantesque ad prædam. </span><span class="ft"> Ad prædam vigilant, qui verba justorum ad proprium sensum semper rapere conantur, ut per hoc perversis filiis panem erroris parent.</span></p>
  </aside>

  <aside id="FN504">
    <p class="f"><a class="notebackref" href="#JB24_6"><span class="notemark">††</span> 24:6</a> <span class="fk">Agrum non suum. </span><span class="ft"> Agri vel vineæ nomine Ecclesia signatur, quam perversi prædicatores demetunt, et auctorem ejus in membris suis opprimendo vindemiant: qui Creatoris gratiam persequentes, dum quosdam de illa, qui recti videbantur, rapiunt, quid aliud quam spicas vel botros animarum tollunt?</span></p>
  </aside>

  <aside id="FN505">
    <p class="f"><a class="notebackref" href="#JB24_7"><span class="notemark">‡‡</span> 24:7</a> <span class="fk">Nudos dimittunt homines. </span><span class="ft"> Sicut vestimenta corpus, sic bona opera protegunt animam. Hæretici itaque cum quorumdam bona opera destruunt, vestimenta tollunt. </span><span class="fk">Quibus non. </span><span class="ft"> Operimentum ad justitiam pertinet, etc., usque ad sine veste boni operis moriantur. </span><span class="fk">Quos imbres montium rigant. </span><span class="ft"> Id est fluenta prædicatorum satiant. </span><span class="fk">Et non habentes. </span><span class="ft"> Lapides dicit fortes viros, etc., usque ad lapides amplexantur?</span></p>
  </aside>

  <aside id="FN506">
    <p class="f"><a class="notebackref" href="#JB24_10"><span class="notemark">§§</span> 24:10</a> <span class="fk">Nudis et incedentibus absque vestitu. </span><span class="ft"> Qui nec bona nec mala operatur, etc., usque ad quasi aristarum paleas subtrahimus, ut medulla spiritus reficiamur.</span></p>
  </aside>

  <aside id="FN507">
    <p class="f"><a class="notebackref" href="#JB24_11"><span class="notemark">***</span> 24:11</a> <span class="fk">Qui calcatis torcularibus.</span><span class="ft">GREG. Qui Ecclesiam persequuntur, etc., usque ad in eorum actibus quasi in meridie quiescunt. </span></p>
  </aside>

  <aside id="FN508">
    <p class="f"><a class="notebackref" href="#JB24_12"><span class="notemark">†††</span> 24:12</a> <span class="fk">De civitatibus fecerunt vi gemere. </span><span class="ft"> Quia civitates a conviventibus populis, etc., usque ad eos qui per viam Dei non fluxe, sed viriliter currunt.</span></p>
  </aside>

  <aside id="FN509">
    <p class="f"><a class="notebackref" href="#JB24_13"><span class="notemark">‡‡‡</span> 24:13</a> <span class="fk">Et anima vulneratorum clamavit. </span><span class="ft"> Vulneratur anima justorum, cum fides infirmorum turbatur; clamat autem, dum alieno lapsu tabescit. </span><span class="fk">Ipsi fuerunt rebelles lumini. </span><span class="ft"> Lumini rebelles sunt, qui sua desideria sequendo bonum despiciunt quod noverunt. </span><span class="fk">Nescierunt vias ejus. </span><span class="ft"> Qui enim prius sciendo rebelles sunt, postmodum cæcantur, ut nesciant. </span><span class="fk">Nec reversi sunt. </span><span class="ft"> Angustior est semita quam via. Qui autem manifestiora agere contemnunt ad subtiliora intelligenda non perveniunt; exspectavit autem Deus, ut per ejus semitas pergerent; sed utinam per eas vel reverti voluissent, ut vitæ itinera quæ noverunt per innocentiam, saltem tenerent per pœnitentiam.</span></p>
  </aside>

  <aside id="FN510">
    <p class="f"><a class="notebackref" href="#JB24_14"><span class="notemark">§§§</span> 24:14</a> <span class="fk">Mane primo consurgit homicida. </span><span class="ft"> Quia perversus quisque in prosperitate præsentis vitæ quæ per mane designatur humilium vitam deprimendo interimit, et in adversitate et dejectione positus quæ per noctem designatur per iniqua consilia latenter lædit ut fur.</span></p>
  </aside>

  <aside id="FN511">
    <p class="f"><a class="notebackref" href="#JB24_15"><span class="notemark">*</span> 24:15</a> <span class="fk">Oculus adulteri. </span><span class="ft"> Hoc de hæreticis dicitur: Sicut enim is qui adulterium facit carnem alienæ conjugis sibi illicite conjungit: ita hæritici, cum fidelem animam in suo errore rapiunt, quasi alienam conjugem tollunt. </span><span class="fk">Et operiet vultum suum. </span><span class="ft"> Vultus humani cordis est similitudo Dei, quem perversus operit, ut cognosci a districto judice nequeat cum vitam suam malis actibus confundit, unde dicet: </span><span class="fk">Nunquam novi vos. </span></p>
  </aside>

  <aside id="FN512">
    <p class="f"><a class="notebackref" href="#JB24_16"><span class="notemark">†</span> 24:16</a> <span class="fk">Perfodit. </span><span class="ft"> Domorum nomine, etc., usque ad perversa loqui minime audebant </span><span class="fk">Sicut in. </span><span class="ft"> Quia cum justos conspicerent in prosperitate, quoniam loqui non poterant, ad maligna contra eos consilia vacabunt.</span></p>
  </aside>

  <aside id="FN513">
    <p class="f"><a class="notebackref" href="#JB24_17"><span class="notemark">‡</span> 24:17</a> <span class="fk">Si subito. </span><span class="ft"> Cum enim justos ad regendæ potestatis viderint culmen erumpere, perturbantur. Hi gaudent de dejectione bonorum, sed </span><span class="fk">si subito apparuerit aurora, </span><span class="ft"> id est, si ad regimen veniunt boni, </span><span class="fk">arbitrantur umbram mortis, </span><span class="ft"> quia quæ perverse egerunt puniri, timent, corrigi nolunt, sed laxe ire eligunt et in culpa gaudere, unde dicit </span><span class="fk">Et sic in. </span><span class="ft"> Quia ita gaudent in nocte peccati, ac si eos lux justitiæ circumfundat; vel, in præsenti cæcitate ita læti sunt, ac si jam æternæ patriæ luce perfruantur.</span></p>
  </aside>

  <aside id="FN514">
    <p class="f"><a class="notebackref" href="#JB24_18"><span class="notemark">§</span> 24:18</a> <span class="fk">Levis est super faciem aquæ. </span><span class="ft"> Aquæ superficies huc atque illuc, etc., usque ad unde crebro sententia ad eum redit qui est auctor mali. </span><span class="fk">Maledicta sit pars. </span><span class="ft"> Ibid. Quisquis in vita præsenti recta agit, etc., usque ad in reatu tamen maledictionis æternæ tenetur. </span><span class="fk">Nec ambulet per viam vinearum. </span><span class="ft"> Ille per viam vinearum ambulat, qui universalis Ecclesiæ prædicatorem pensans, neque a fidei, neque a bonorum actuum rectitudine declinat.</span></p>
  </aside>

  <aside id="FN515">
    <p class="f"><a class="notebackref" href="#JB24_19"><span class="notemark">**</span> 24:19</a> <span class="fk">Ad nimium calorem transiet. </span><span class="ft"> Iniquitas frigori comparatur, etc., usque ad ut credat recta prædicantibus addit:</span></p>
  </aside>

  <aside id="FN516">
    <p class="f"><a class="notebackref" href="#JB24_20"><span class="notemark">††</span> 24:20</a> <span class="fk">Et usque ad inferos peccatum illius. </span><span class="ft"> Peccatum usque ad inferos deducitur, quod ante finem vitæ non emendatur.</span></p>
  </aside>

  <aside id="FN517">
    <p class="f"><a class="notebackref" href="#JB24_21"><span class="notemark">‡‡</span> 24:21</a> <span class="fk">Dulcedo illius. </span><span class="ft"> Quia naturæ vermium est, etc., usque ad tabes et fetor putredinis amatur. </span><span class="fk">Non sit in recordatione. </span><span class="ft"> Deus pravorum vitam intuetur et obliviscitur, quia quod per districtionem sententiæ judicat, quantum est ad memoriam misericordiæ ignorat.</span></p>
  </aside>

  <aside id="FN518">
    <p class="f"><a class="notebackref" href="#JB24_22"><span class="notemark">§§</span> 24:22</a> <span class="fk">Pavit enim sterilem. </span><span class="ft"> Hoc loco sterilis caro nominatur: quæ dum sola præsentia appetit, bonas gignere cogitationes nescit: </span><span class="fk">Et viduæ. </span><span class="ft"> Vidua anima dicitur, etc., usque ad deservire contemnit.</span></p>
  </aside>

  <aside id="FN519">
    <p class="f"><a class="notebackref" href="#JB24_23"><span class="notemark">***</span> 24:23</a> <span class="fk">Detraxit fortes. </span><span class="ft"> In fortitudine suæ pravitatis fortes detrahit, cum per sui erroris astutiam potentes hujus mundi rapit. </span><span class="fk">Et cum steterit. </span><span class="ft"> Stat in hoc mundo perversus prædicator, quousque terreno vivit in corpore, sed vitæ suæ credere renuit, quia de Deo vera cognoscere contemnit. </span><span class="fk">Oculi autem ejus. </span><span class="ft"> GREG. in Job., l. 17. Vias suas peccator intuetur, quia sola cogitare, sola cernere nititur, quæ sibi ad commodum temporale suffragentur.</span></p>
  </aside>

  <aside id="FN520">
    <p class="f"><a class="notebackref" href="#JB24_24"><span class="notemark">†††</span> 24:24</a> <span class="fk">Elevati sunt ad modicum. </span><span class="ft"> Subsistere enim nequeunt, qui ab æterna soliditate dividuntur. </span><span class="fk">Et humiliabuntur sicut omnia. </span><span class="ft"> Omnia profecto terrena. Et est sensus: Stare nullo modo queunt, quia ipsa quoque fugiunt quibus innituntur: dumque temporalia diligunt, cum his et temporis volubilitate percurrunt. </span><span class="fk">Et sicut summitates spicarum, </span><span class="ft"> etc. Spicarum summitates aristæ sunt, etc., usque ad trituræ ultimæ fortitudine frangitur, et grana apparent.</span></p>
  </aside>

  <aside id="FN521">
    <p class="f"><a class="notebackref" href="#JB24_25"><span class="notemark">‡‡‡</span> 24:25</a> <span class="fk">Quod si non est ita, </span><span class="ft"> etc. Ibid. Sensus est: Ita sunt cuncta ut protuli, etc., usque ad non est dignum tamen ut a pravis judicetur. </span><span class="fk">Quis me potest arguere esse mentitum. </span><span class="ft"> Quasi diceret: Quæ loquor, ponere ante judicem non valetis, quia ejus vobis faciem peccantes absconditis. Verba fallacia ante Deum ponit, qui ea apud se conspectu veritatis examinat, qui, considerato intimo judice, exteriora pensat.</span></p>
  </aside>

  <aside id="FN522">
    <p class="f"><a class="notebackref" href="#JB25_1"><span class="notemark">*</span> 25:1</a> <span class="fk">Respondens autem, </span><span class="ft"> etc. Ibid. Quia Job multa dixit, etc., usque ad quæ jure ejusdem potentiæ quando careat, nescit?</span></p>
  </aside>

  <aside id="FN523">
    <p class="f"><a class="notebackref" href="#JB25_2"><span class="notemark">†</span> 25:2</a> <span class="fk">Qui facit concordiam. </span><span class="ft"> In concordiam componuntur summa, etc., usque ad quod obtinere non valent nunquam volunt.</span></p>
  </aside>

  <aside id="FN524">
    <p class="f"><a class="notebackref" href="#JB25_3"><span class="notemark">‡</span> 25:3</a> <span class="fk">Nunquid est. </span><span class="ft"> In cognitione humana superiorum numerus spirituum non est, quia quanta sit illic frequentia invisibilis exercitus, nescit: qui milites dicuntur, quia decertant contra æreas potestates, non labore, sed imperio. </span><span class="fk">Et super. </span><span class="ft"> Quia militum eorumdem sive electorum virtus non propriis viribus, sed supernæ gratiæ infusione roboratur: quæ si in corde nostro non surgeret, profecto mens nostra in tenebris maneret, unde subdit:</span></p>
  </aside>

  <aside id="FN525">
    <p class="f"><a class="notebackref" href="#JB25_4"><span class="notemark">§</span> 25:4</a> <span class="fk">Nunquid justificari. </span><span class="ft"> Quia per mulierem culpæ subditam nascitur homo, reatus primi infirmitas in prole propagatur.</span></p>
  </aside>

  <aside id="FN526">
    <p class="f"><a class="notebackref" href="#JB25_5"><span class="notemark">**</span> 25:5</a> <span class="fk">Ecce enim. </span><span class="ft"> Per lunam Ecclesia, per stellas singulorum bene viventium animæ designantur: qui culpas subigere perfecte desiderant. Sed quousque corruptione carnis astringuntur, ejus vinculis ligantur, </span><span class="fk">quanto magis homo putredo!</span></p>
  </aside>

  <aside id="FN527">
    <p class="f"><a class="notebackref" href="#JB25_6"><span class="notemark">††</span> 25:6</a> <span class="fk">Et filius, </span><span class="ft"> ac si dicat, etc., usque ad sicut ex homine filius hominis, ita ex putredine nascitur vermis.</span></p>
  </aside>

  <aside id="FN528">
    <p class="f"><a class="notebackref" href="#JB26_1"><span class="notemark">*</span> 26:1</a> <span class="fk">Respondens autem Job. </span><span class="ft"> Finitis amicorum verbis, jam in extremis Job, contra eos acutius surgit, ut mos est peritis, in conclusione fortiora servare. Ibid. </span><span class="fk">Cujus adjutor? Nunquid imbecillis. </span><span class="ft"> Adjuvare imbecillem charitatis est; adjuvare potentem velle, elationis est. Et est sensus: dum eum juvare intendis, sub cujus magnitudine succumbis: quod impendis solatium de ostentatione est, non de pietate.</span></p>
  </aside>

  <aside id="FN529">
    <p class="f"><a class="notebackref" href="#JB26_3"><span class="notemark">†</span> 26:3</a> <span class="fk">Cui dedisti. </span><span class="ft"> Ibid. Consilium dare stulto charitatis est, consilium dare ipsi sapienti perversitatis est, unde sequitur: </span><span class="fk">Et prudentiam, </span><span class="ft"> etc. Omnis qui prudentia recta est, plurima non est: quia non plus appetit sapere quam oportet sapere. </span><span class="fk">Plurimam. </span><span class="ft"> Ultra modum, ut qui præ aliis videri appetunt doctiores, unde fit ut immoderati etiam fatua loquantur, unde excessus prudentiæ subditur:</span></p>
  </aside>

  <aside id="FN530">
    <p class="f"><a class="notebackref" href="#JB26_4"><span class="notemark">‡</span> 26:4</a> <span class="fk">Quem docere. </span><span class="ft"> Spiramento vivimus sine quo non sapimus, sed per quod. Qui ergo dat vitam, dat et sapientiam. </span><span class="fk">Spiramentum. AUG. </span><span class="ft"> Sicut non possumus non de nostra natura, etc., usque ad quia non creatus creatum. </span><span class="fk">Nonne eum qui. </span><span class="ft"> Ibid. Baldath quia Job flagellatum, etc., usque ad per sententias expandit dicens: </span><span class="fk">Ecce gigantes gemunt sub aquis. </span><span class="ft"> Postquam repressit tumorem sapientiæ, etc., usque ad quo in altum se erigit.</span></p>
  </aside>

  <aside id="FN531">
    <p class="f"><a class="notebackref" href="#JB26_5"><span class="notemark">§</span> 26:5</a> <span class="fk">Et qui habitant cum. </span><span class="ft"> Pariter gemunt hi qui talibus sociantur, quia ipsi etiam laboris eorum participatione deprimuntur; et quia desideratæ celsitudines sine peccatis nequeunt administrari, et malum quod agitur divinæ iræ non absconditur.</span></p>
  </aside>

  <aside id="FN532">
    <p class="f"><a class="notebackref" href="#JB26_6"><span class="notemark">**</span> 26:6</a> <span class="fk">Nudus est infernus. </span><span class="ft"> Inferni et perditionis nomine diabolum et omnis damnationis ejus socios designat.</span></p>
  </aside>

  <aside id="FN533">
    <p class="f"><a class="notebackref" href="#JB26_7"><span class="notemark">††</span> 26:7</a> <span class="fk">Qui extendit. </span><span class="ft"> Ibid. Aquilonis nomine diabolus appellatur, qui ut corporis frigore gentium corda constringeret, dixit: Sedebo in monte testamenti in latere aquilonis. Qui super vacuum extenditur, quia illa corda possidet quæ divini amoris gratia non possidentur. </span><span class="fk">Et appendit terram. </span><span class="ft"> Ibid. Terræ nomine Ecclesia designatur, etc., usque ad </span><span class="fk">Omnes gentes velut nihilum et inane reputatæ sunt. </span></p>
  </aside>

  <aside id="FN534">
    <p class="f"><a class="notebackref" href="#JB26_8"><span class="notemark">‡‡</span> 26:8</a> <span class="fk">Qui ligat. </span><span class="ft"> Ibid. Initia nascentis Ecclesiæ narrat dicens, etc., usque ad de immensitate ejus auditores opprimerent.</span></p>
  </aside>

  <aside id="FN535">
    <p class="f"><a class="notebackref" href="#JB26_9"><span class="notemark">§§</span> 26:9</a> <span class="fk">Qui tenet vultum. </span><span class="ft"> In vultu cognitio demonstratur. Solii ergo ejus vultus tenetur, quia a nobis in hac vita regni ejus gloria non cognoscitur. Super quod expandi nebula dicitur, quia sicut est, illa cœlestis gloria non videtur. </span><span class="fk">Vultum solii. </span><span class="ft"> Solium est majestas ejus, vel angeli, qui modo non plene possunt congnosci; vel nos ipsi, quorum vultus, id est scientia, progredi prohibetur ad altiora: super quos nebula, in quibus occulta exerit judicia, unde subdit:</span></p>
  </aside>

  <aside id="FN536">
    <p class="f"><a class="notebackref" href="#JB26_10"><span class="notemark">***</span> 26:10</a> <span class="fk">Terminum circumdedit aquis. </span><span class="ft"> Quia humani generis scientiam moderatur, ut quousque vicissitudines alternantium temporum transeunt, perfecte ad cognitionem claritatis intimæ non pertingant.</span></p>
  </aside>

  <aside id="FN537">
    <p class="f"><a class="notebackref" href="#JB26_11"><span class="notemark">†††</span> 26:11</a> <span class="fk">Columnæ. </span><span class="ft"> GREG. MAG. Columnas cœli sanctos angelos, vel summos Ecclesiæ prædicatores appellat.</span></p>
  </aside>

  <aside id="FN538">
    <p class="f"><a class="notebackref" href="#JB26_12"><span class="notemark">‡‡‡</span> 26:12</a> <span class="fk">In fortitudine. </span><span class="ft"> Ibid. Quia incarnato Domino discordantia in Ecclesia corda concorditer credunt. </span><span class="fk">Et prudentia ejus. </span><span class="ft"> Prudentia, non virtute percussus est antiquus hostis, quia dum audacter olim Christum, in quo sibi nihil competebat, appetiit, jure hominem, quem et juste tenebat, amisit. Sed Domino occiso, quæ prædicatoris gloria sit secutura, sequitur:</span></p>
  </aside>

  <aside id="FN539">
    <p class="f"><a class="notebackref" href="#JB26_13"><span class="notemark">§§§</span> 26:13</a> <span class="fk">Spiritus ejus ornavit cœlos. </span><span class="ft"> Quia prædicatores nisi promissa Paracleti dona susciperent, nullo fortitudinis decore claruissent. </span><span class="fk">Et obstetricante manu ejus. </span><span class="ft"> Antiquus hostis, qui homini ore colubri locutus est, qui tortuosus dicitur, quia in veritatis rectitudine non stetit; hic obstetricante manu Domini ejectus est ab Ecclesia. In paucis autem sententiis primi adventus Dominici ordinem retulit, sed secundum subdit valde esse timendum.</span></p>
  </aside>

  <aside id="FN540">
    <p class="f"><a class="notebackref" href="#JB26_14"><span class="notemark">*</span> 26:14</a> <span class="fk">Et ecce hæc ex parte dicta sunt viarum. </span><span class="ft"> Ibid. Viarum nomine, etc., usque ad velut tenuis gutta superni liquoris ad nos emanat. </span><span class="fk">Et cum vix parvam. </span><span class="ft"> Ac si dicat: Si humilitatis illius admiranda vix ferimus, terribilem adventum majestatis ejus qua virtute tolerabimus?</span></p>
  </aside>

  <aside id="FN541">
    <p class="f"><a class="notebackref" href="#JB27_1"><span class="notemark">*</span> 27:1</a> <span class="fk">Addidit quoque, </span><span class="ft"> etc. GREG. in Job., l. 18. Ecclesia duobus modis patitur amara ab hostibus: vel verbis, ubi exercetur ejus sapientia; vel gladiis, ubi probatur patientia. Nunc de ea persecutione ait ubi lacessitur falsis assertionibus.</span></p>
  </aside>

  <aside id="FN542">
    <p class="f"><a class="notebackref" href="#JB27_2"><span class="notemark">†</span> 27:2</a> <span class="fk">Vivit Deus. </span><span class="ft"> Sunt qui adversa patientes, Deum esse non credunt: nonnulli Deum esse æstimant, sed res humanas minime curare. Iste in typo Ecclesiæ positus in afflictione, ut Deum esse fateretur, ait: </span><span class="fk">Vivit Deus. </span><span class="ft"> Ut vero res humanas curare eum perhiberet, subdit: </span><span class="fk">Qui abstulit judicium meum, </span><span class="ft"> etc.</span></p>
  </aside>

  <aside id="FN543">
    <p class="f"><a class="notebackref" href="#JB27_4"><span class="notemark">‡</span> 27:4</a> <span class="fk">Non loquentur labia mea. </span><span class="ft"> Ibid. Quod prius iniquitatem, etc., usque ad meditari studiosæ pravitatis.</span></p>
  </aside>

  <aside id="FN544">
    <p class="f"><a class="notebackref" href="#JB27_5"><span class="notemark">§</span> 27:5</a> <span class="fk">Absit a me. </span><span class="ft"> Quia dicit Salomon: </span><span class="fk">Qui justificat impium, et qui condemnat justum, uterque abominabilis est ante Deum. </span><span class="ft"> Et hoc est: </span><span class="fk">Absit a me. </span><span class="ft"> Ab innocentia enim recederet, si bona de illis malis æstimaret.</span></p>
  </aside>

  <aside id="FN545">
    <p class="f"><a class="notebackref" href="#JB27_6"><span class="notemark">**</span> 27:6</a> <span class="fk">Justificationem meam. </span><span class="ft"> Ibid. Cœptam justificationem desereret, si in peccantium laudem declinaret. Bene ab alienis absistit, qui prius se a propriis custodit: quasi, ideo de eis peccare timeo, quia non reprehendit me cor meum. </span><span class="fk">Neque enim reprehendit me cor meum. </span><span class="ft"> Ac si dicat, etc., usque ad fortiter tamen cogitationi restitit.</span></p>
  </aside>

  <aside id="FN546">
    <p class="f"><a class="notebackref" href="#JB27_7"><span class="notemark">††</span> 27:7</a> <span class="ft">Sicut impius inimicus meus. Ibid. Impius, infidelis dicitur, etc., usque ad qui mihi opere non concordat.</span></p>
  </aside>

  <aside id="FN547">
    <p class="f"><a class="notebackref" href="#JB27_8"><span class="notemark">‡‡</span> 27:8</a> <span class="fk">Quæ est enim spes hypocrisis. </span><span class="ft"> Hypocrita, qui Latine dicitur simulator, est avarus raptor, qui dum inique agens desiderat de sanctitate venerari, laudem vitæ rapit alienæ.</span></p>
  </aside>

  <aside id="FN548">
    <p class="f"><a class="notebackref" href="#JB27_9"><span class="notemark">§§</span> 27:9</a> <span class="fk">Nunquid Deus audiet? </span><span class="ft"> Quia in judicio remedium in clamore non invenit, qui nunc tempus congruum clamoris perdit. De cujus pravitate subjungitur:</span></p>
  </aside>

  <aside id="FN549">
    <p class="f"><a class="notebackref" href="#JB27_10"><span class="notemark">***</span> 27:10</a> <span class="fk">Aut poterit in Omnipotente delectari. </span><span class="ft"> Qui terrenarum rerum amore vincitur, in Deo nullatenus delectatur: </span><span class="fk">Et invocare Deum in omni. </span><span class="ft"> Tantum Deum hypocrita tunc invocat, cum hunc terrenarum rerum tribulatio angustiat.</span></p>
  </aside>

  <aside id="FN550">
    <p class="f"><a class="notebackref" href="#JB27_11"><span class="notemark">†††</span> 27:11</a> <span class="fk">Docebo vos per manus. </span><span class="ft"> Manus Dei vocatur Filius, etc., usque ad peccatum est illi.</span></p>
  </aside>

  <aside id="FN551">
    <p class="f"><a class="notebackref" href="#JB27_14"><span class="notemark">‡‡‡</span> 27:14</a> <span class="fk">Si multiplicati fuerint. </span><span class="ft"> Ibid. Qui hæreticorum generantur prædicatione, venturi judicii sententia feriuntur. </span><span class="fk">Et nepotes. </span><span class="ft"> Nepotes hæreticorum sunt, etc., usque ad nonnullos in malitia pertinaces relinquit. Sequitur:</span></p>
  </aside>

  <aside id="FN552">
    <p class="f"><a class="notebackref" href="#JB27_15"><span class="notemark">§§§</span> 27:15</a> <span class="fk">Qui reliqui fuerint. </span><span class="ft"> Ex eo videlicet hæreticorum populo derelicti sepelientur in interitu, quia dum ad lucem veritatis non redeunt, intelligentia terrena deprimuntur. </span><span class="fk">Et viduæ illius non plorabunt. </span><span class="ft"> Viduas dicit plebes subjectas morte hæretici destitutas: quæ dum prædicator erroris ad æterna supplicia rapitur, sæpe ad cognitionis veræ gratiam revertuntur.</span></p>
  </aside>

  <aside id="FN553">
    <p class="f"><a class="notebackref" href="#JB27_16"><span class="notemark">*</span> 27:16</a> <span class="fk">Si comportaverit. </span><span class="ft"> Ibid. Argentum, id est eloquium hæreticorum, etc., usque ad sacræ Scripturæ contexunt testimonia.</span></p>
  </aside>

  <aside id="FN554">
    <p class="f"><a class="notebackref" href="#JB27_17"><span class="notemark">†</span> 27:17</a> <span class="fk">Præparabit quidem. </span><span class="ft"> Quia vir recta fide plenus, Scripturæ, quæ hæreticus affert, testimonia colligit, et erroris pertinaciam inde convincit, ut David Goliam gladio suo occidit. </span><span class="fk">Et argentum innocens dividet. </span><span class="ft"> Innocens argentum dividere, etc., usque ad quia illi miscent falsa veris.</span></p>
  </aside>

  <aside id="FN555">
    <p class="f"><a class="notebackref" href="#JB27_18"><span class="notemark">‡</span> 27:18</a> <span class="fk">Ædificavit sicut tinea domum. </span><span class="ft"> Ibid. Tinea domum sibi corrumpendo ædificat: sic et hæreticus locum perfidiæ suæ nonnisi in mentibus, quas corrumpit, facit. </span><span class="fk">Et sicut custos. </span><span class="ft"> Umbraculum custodis, etc., usque ad sermo erigitur, cum subditur.</span></p>
  </aside>

  <aside id="FN556">
    <p class="f"><a class="notebackref" href="#JB27_19"><span class="notemark">§</span> 27:19</a> <span class="fk">Dives cum dormierit. </span><span class="ft"> Dormit dives et oculos aperit, quia cum carne moritur, ejus anima videre cogitur, quod providere contempsit.</span></p>
  </aside>

  <aside id="FN557">
    <p class="f"><a class="notebackref" href="#JB27_20"><span class="notemark">**</span> 27:20</a> <span class="fk">Apprehendet eum. </span><span class="ft"> Agente namque inopia, apud inferos usque ad minima petenda dives ardens compulsus est, qui hic agente tenacia usque ad minima neganda pervenit. </span><span class="fk">Nocte opprimet eum. </span><span class="ft"> Noctem absconditum tempus repentini exitus appellat, tempestatis nomine judicii turbinem designat.</span></p>
  </aside>

  <aside id="FN558">
    <p class="f"><a class="notebackref" href="#JB27_21"><span class="notemark">††</span> 27:21</a> <span class="fk">Tollet eum ventus. </span><span class="ft"> Ventus urens malignus spiritus vocatur, qui eum quem nunc succenderit igne perversæ concupiscentiæ, agit postmodum ad flammas gehennæ. </span><span class="fk">Et velut turbo rapiet. </span><span class="ft"> Locus perversorum temporalis vitæ delectatio.</span></p>
  </aside>

  <aside id="FN559">
    <p class="f"><a class="notebackref" href="#JB27_22"><span class="notemark">‡‡</span> 27:22</a> <span class="fk">Et mittet super eum. </span><span class="ft"> Peccatorem Deus quoties feriendo corrigit, ad hoc flagellum emittit, ut parcat. Cum vero ejus vitam in peccato permanentem feriendo concludit, flagellum emittit, sed nequaquam parcit. </span><span class="fk">De manu ejus. </span><span class="ft"> Quia manus operatio intelligitur, de manu percussi fugit, qui dum pravi interitum conspicit, vias pravitatis relinquit, unde sequitur:</span></p>
  </aside>

  <aside id="FN560">
    <p class="f"><a class="notebackref" href="#JB27_23"><span class="notemark">§§</span> 27:23</a> <span class="fk">Stringet super eum. </span><span class="ft"> Manus stringere, est vitæ opera in rectitudine confirmare, in aliena pœna conspiciendo quid timeat.</span></p>
  </aside>

  <aside id="FN561">
    <p class="f"><a class="notebackref" href="#JB28_1"><span class="notemark">*</span> 28:1</a> <span class="fk">Habet argentum venarum suarum principia. </span><span class="ft"> GREG. Postquam potentium pœnas superborum, etc., usque ad ut nulla sacrorum librorum auctoritate solidentur. </span><span class="fk">Et auro locus est. </span><span class="ft"> Hoc loco hæritici, etc., usque ad prius hic arserit in officina charitatis.</span></p>
  </aside>

  <aside id="FN562">
    <p class="f"><a class="notebackref" href="#JB28_2"><span class="notemark">†</span> 28:2</a> <span class="fk">Ferrum de terra tollitur. </span><span class="ft"> Solent hæretici de justitia gloriari, et catholicos fuisse iniquos criminantur. Contra quos per humilem confessionem dicitur: </span><span class="fk">Ferrum de terra tollitur. </span><span class="ft"> Quia fortiores viri, a terrena, quam prius tenuerunt, actione separantur, et propugnatores Ecclesiæ fiunt. </span><span class="fk">Et lapis solutus. </span><span class="ft"> Quia cor durum, etc., usque ad et per prædicationem sonorus fiat.</span></p>
  </aside>

  <aside id="FN563">
    <p class="f"><a class="notebackref" href="#JB28_3"><span class="notemark">‡</span> 28:3</a> <span class="fk">Tempus posuit tenebris. </span><span class="ft"> Iniqui videlicet modum, quo iniqui esse desistant. </span><span class="fk">Et universorum. </span><span class="ft"> Quia intuetur electorum terminum, etc., usque ad quod obduratæ perfidiæ se tenebris cæcaret. </span><span class="fk">Lapidem quoque caliginis. </span><span class="ft"> Populus Judæorum perfidia durus, etc., usque ad ejus in se imaginem expressit.</span></p>
  </aside>

  <aside id="FN564">
    <p class="f"><a class="notebackref" href="#JB28_4"><span class="notemark">§</span> 28:4</a> <span class="fk">Dividet torrens a populo. </span><span class="ft"> Ibid. Torrentis autem nomine, etc., usque ad nomine torrentis potest irrigatio sanctæ prædicationis intelligi. </span><span class="fk">Eos quos oblitus, </span><span class="ft"> id est Judæos, etc., usque ad quia verbis vitæ ad cor viam præbere noluerunt.</span></p>
  </aside>

  <aside id="FN565">
    <p class="f"><a class="notebackref" href="#JB28_5"><span class="notemark">**</span> 28:5</a> <span class="fk">Terra de qua oriebatur. </span><span class="ft"> Quia Judæa et prius habuit legem quæ reficeret, et post visis miraculis Redemptoris, invidiam quæ concremaret.</span></p>
  </aside>

  <aside id="FN566">
    <p class="f"><a class="notebackref" href="#JB28_6"><span class="notemark">††</span> 28:6</a> <span class="fk">Locus sapphiri lapides ejus. </span><span class="ft"> Ibid. Sapphiri, coloris ærii sunt. Et hoc dicit, quia nunquam de Judæa animæ sanctæ, quæ cœlestem vitam ducerent, defuerunt: </span><span class="fk">Et glebæ illius. </span><span class="ft"> Glebas dicit collectiones singulorum ordinum, etc., usque ad Sed cur bona perdidit, sequitur:</span></p>
  </aside>

  <aside id="FN567">
    <p class="f"><a class="notebackref" href="#JB28_7"><span class="notemark">‡‡</span> 28:7</a> <span class="fk">Semitam ignoravit. </span><span class="ft"> Hoc loco avis nomine ille signatur, etc., usque ad considerare noluit. </span><span class="fk">Nec intuitus est oculus. </span><span class="ft"> Redemptor noster vulturis, etc., usque ad de quibus subditur:</span></p>
  </aside>

  <aside id="FN568">
    <p class="f"><a class="notebackref" href="#JB28_8"><span class="notemark">§§</span> 28:8</a> <span class="fk">Non calcaverunt eam filii institorum. </span><span class="ft"> Institores sunt qui spirituale negotium gerunt, etc., usque ad institorum filios, pastores et doctores. </span><span class="fk">Nec pertransivit per eam leæna. </span><span class="ft"> Leæna dicitur Ecclesia, quia male viventes in vitiis ore prædicationis sanctæ interficit, unde Petro dicitur: </span><span class="fk">Macta et manduca. </span><span class="ft"> Ecclesia itaque per Judæam transiit, sed non pertransiit: quia ex illa paucos ad fidem rapuit, sed tamen infidelem populum a perfidia funditus non exstinxit. Sed a Judæis repulsa, quid fecit?</span></p>
  </aside>

  <aside id="FN569">
    <p class="f"><a class="notebackref" href="#JB28_9"><span class="notemark">***</span> 28:9</a> <span class="fk">Ad silicem extendit manum suam. </span><span class="ft"> Quia ad duritiam gentium brachium suæ prædicationis misit. </span><span class="fk">Subvertit a radicibus montes. </span><span class="ft"> Radices, cogitationes intimæ superborum: montes a radicibus sunt eversi, quia sæculi potestates ad colendum Deum ab intima cogitatione ceciderunt.</span></p>
  </aside>

  <aside id="FN570">
    <p class="f"><a class="notebackref" href="#JB28_10"><span class="notemark">†††</span> 28:10</a> <span class="fk">In petris rivos excidit, </span><span class="ft"> etc. Ibid. id est in duris gentium cordibus fluvios prædicationis aperuit. </span><span class="fk">Et omne pretiosum vidit oculus ejus. </span><span class="ft"> Vidit Deus pretiosum, cum humanam animam de se abjectam sapientiæ gratiæ suæ illustratione respexit.</span></p>
  </aside>

  <aside id="FN571">
    <p class="f"><a class="notebackref" href="#JB28_11"><span class="notemark">‡‡‡</span> 28:11</a> <span class="fk">Profunda quoque. </span><span class="ft"> Profunda fluviorum scrutatur Dominus, etc., usque ad et nullo merito nostro sapientia Dei venit ad nos.</span></p>
  </aside>

  <aside id="FN572">
    <p class="f"><a class="notebackref" href="#JB28_13"><span class="notemark">§§§</span> 28:13</a> <span class="fk">Nec invenitur in terra. </span><span class="ft"> Terram, humanam animam dicit. Hæc sapientia in terra suaviter viventium inveniri non potest, quia quisquis adhuc hujus vitæ voluptatibus pascitur, ab æternæ sapientiæ intellectu separatur.</span></p>
  </aside>

  <aside id="FN573">
    <p class="f"><a class="notebackref" href="#JB28_14"><span class="notemark">*</span> 28:14</a> <span class="fk">Abyssus dicit. </span><span class="ft"> Abyssus dicit corda hominum, etc., usque ad quæ stulta apud Deum dicit, iniquis operibus. </span><span class="fk">Mare loquitur: non, </span><span class="ft"> inquietorum mentes, etc., usque ad sed per semetipsam veniret. Sequitur:</span></p>
  </aside>

  <aside id="FN574">
    <p class="f"><a class="notebackref" href="#JB28_15"><span class="notemark">†</span> 28:15</a> <span class="fk">Non dabitur aurum obrizum pro ea. </span><span class="ft"> Aurum obrizum sancti angeli nuncupantur, etc., usque ad sed non sine contagio culpæ. </span><span class="fk">Nec appendetur argentum in commutatione ejus. </span><span class="ft"> Quia vita justorum prædicantium, vel eloquia Dei scribentium, quantalibet sanctitatis luce polleat, adventum nobis supernæ sapientiæ per suam præsentiam non communicat.</span></p>
  </aside>

  <aside id="FN575">
    <p class="f"><a class="notebackref" href="#JB28_16"><span class="notemark">‡</span> 28:16</a> <span class="fk">Non conferetur tinctis Indiæ coloribus. </span><span class="ft"> Per Indiam hic mundus accipitur, etc., usque ad et vestis sine tinctura. </span><span class="fk">Nec lapidi sardonicho. </span><span class="ft"> Sardonichus terræ rubræ similitudinem tenet, sapphirus æream speciem: per sardonichum ergo homines, vel patres Veteris Testamenti terrena quædam sectantes; per sapphirum Novi Testamenti prædicatores, cœlestia sola quærentes, vel angeli accipiuntur.</span></p>
  </aside>

  <aside id="FN576">
    <p class="f"><a class="notebackref" href="#JB28_17"><span class="notemark">§</span> 28:17</a> <span class="fk">Non adæquabitur ei aurum vel. </span><span class="ft"> GREG. Postquam dictum est, etc., usque ad quia creatura sunt. </span><span class="fk">Nec commutabuntur pro ea vasa. </span><span class="ft"> Excelsum vas auri, etc., usque ad sed Dominum prophetarum credit.</span></p>
  </aside>

  <aside id="FN577">
    <p class="f"><a class="notebackref" href="#JB28_18"><span class="notemark">**</span> 28:18</a> <span class="fk">Nec commemorabuntur in comparatione. </span><span class="ft"> Quid enim sunt homines Deo comparati? Nihil. </span><span class="fk">Trahitur autem sapientia. </span><span class="ft"> Quia cum sit invisibilis, etc., usque ad </span><span class="fk">Et nescis unde veniat aut quo vadat. </span></p>
  </aside>

  <aside id="FN578">
    <p class="f"><a class="notebackref" href="#JB28_19"><span class="notemark">††</span> 28:19</a> <span class="fk">Non adæquabitur ei topazius. </span><span class="ft"> Pro eo quod omni colore resplendet, etc., usque ad quod ostendit dum subdit: </span><span class="fk">Nec tincturæ mundissimæ. </span><span class="ft"> Mundissimæ tincturæ sunt qui humiliter custodiunt supervenientem in se virtutum gratiam. Tincti enim non essent, si sanctitatem naturaliter habuissent.</span></p>
  </aside>

  <aside id="FN579">
    <p class="f"><a class="notebackref" href="#JB28_20"><span class="notemark">‡‡</span> 28:20</a> <span class="fk">Unde ergo sapientia venit? </span><span class="ft"> Quia ab invisibili patre nascitur, etc., usque ad </span><span class="fk">et quis est locus intelligentiæ?</span></p>
  </aside>

  <aside id="FN580">
    <p class="f"><a class="notebackref" href="#JB28_21"><span class="notemark">§§</span> 28:21</a> <span class="fk">Abscondita est. </span><span class="ft"> Quia quandiu hic vivitur, videri Deus per suæ naturæ speciem non potest; per imagines vero visus est Mosi, Jacob et aliis. </span><span class="fk">Volucres quoque cœli latet. </span><span class="ft"> GREG. in Job, l. 19. Quia in hac carne corruptibili constituti, etc., usque ad in eorum dictis atque consolationibus ab hujus vitæ fatigatione respirant.</span></p>
  </aside>

  <aside id="FN581">
    <p class="f"><a class="notebackref" href="#JB28_22"><span class="notemark">***</span> 28:22</a> <span class="fk">Perditio et mors dixerunt, </span><span class="ft"> etc. Ibid. Quia videre Deum, hoc est quod habere: ideo iniqui hanc sapientiam non vident, quia repulsi per superbiam nequaquam habere potuerunt. Famam autem ejus audisse, est ejus potentiam ex virtute cognovisse.</span></p>
  </aside>

  <aside id="FN582">
    <p class="f"><a class="notebackref" href="#JB28_23"><span class="notemark">†††</span> 28:23</a> <span class="fk">Deus intelligit viam. </span><span class="ft"> Ac si dicat, etc., usque ad in cunctis mundi partibus electorum fuerat corda repletura. Sequitur:</span></p>
  </aside>

  <aside id="FN583">
    <p class="f"><a class="notebackref" href="#JB28_24"><span class="notemark">‡‡‡</span> 28:24</a> <span class="fk">Ipse enim mundi fines intuetur. </span><span class="ft"> Respicere Dei est perdita ad gratiam reformare.</span></p>
  </aside>

  <aside id="FN584">
    <p class="f"><a class="notebackref" href="#JB28_25"><span class="notemark">§§§</span> 28:25</a> <span class="fk">Qui fecit ventis pondus. </span><span class="ft"> Velocitate et sublimitate ventorum, etc., usque ad gloriam permista infirmitate temperare. </span><span class="fk">Et aquas appendit, </span><span class="ft"> etc. Ibid. Aquas dicit mentes Spiritu sancto, etc., usque ad sed mulierem fugit, timore perculsus.</span></p>
  </aside>

  <aside id="FN585">
    <p class="f"><a class="notebackref" href="#JB28_26"><span class="notemark">*</span> 28:26</a> <span class="fk">Quando ponebat pluviis legem. </span><span class="ft"> Pluvia, prædicantium dicta, etc., usque ad quæ hoc quod sonuit, opere conservat.</span></p>
  </aside>

  <aside id="FN586">
    <p class="f"><a class="notebackref" href="#JB28_27"><span class="notemark">†</span> 28:27</a> <span class="fk">Tunc vidit illam, et enarravit. </span><span class="ft"> Hanc incarnatam sapientiam vidit, id est videri fecit, et enarrari, a prædicatoribus præparari, et investigari ab auditoribus fecit. Sibi quippe illam præparat, quisquis illam bene vivendo in die judicii propitiam habere curavit. </span><span class="fk">Vidit illam, </span><span class="ft"> etc. Vidit, quia species est, etc., usque ad quod de illa homo cognosceret in se, unde subditur:</span></p>
  </aside>

  <aside id="FN587">
    <p class="f"><a class="notebackref" href="#JB28_28"><span class="notemark">‡</span> 28:28</a> <span class="fk">Et dixit homini, </span><span class="ft"> etc. Quia naturam sapientiæ penetrare non possumus quid sit in se: ex condescensione Dei audivimus quid sit in nobis. Namque hanc habere certum est, quem timere Deum incertum non est. </span><span class="fk">Ecce timor Domini ipsa, </span><span class="ft"> etc., quasi diceret Si Deum times, constat quia sapientia plenus es quæ apud hominem timor Domini vocatur. Sed quia ille vere vim divini timoris intelligit, qui se ab omnibus pravis operibus custodit, subdit: </span><span class="fk">Et recedere a malo intelligentia. </span></p>
  </aside>

  <aside id="FN588">
    <p class="f"><a class="notebackref" href="#JB29_1"><span class="notemark">*</span> 29:1</a> <span class="fk">Addidit quoque Job, </span><span class="ft"> etc. Ibid. In hoc ultimo sermone, etc., usque ad ut hæc nostra misera tempora cum suspirio desideret, unde dicit:</span></p>
  </aside>

  <aside id="FN589">
    <p class="f"><a class="notebackref" href="#JB29_2"><span class="notemark">†</span> 29:2</a> <span class="fk">Quis mihi tribuat, ut sim, </span><span class="ft"> etc. Statutus dierum numerus menses vocantur, etc., usque ad quando erit error apertus qui modo occultus est. </span><span class="fk">Menses pristinos. </span><span class="ft"> Dies, cum colliguntur, in mensibus subtrahuntur; quia Ecclesia, dum lucentes animas colligit, in intimis abscondit. Vel, mensis, pro perfectione ponitur, quæ erit eis in requie, quibus nunc est in operatione, cujus nunc reminiscitur Ecclesia. </span><span class="fk">Secundum dies, </span><span class="ft"> etc. Quia se tunc in deficientibus ex persecutione æstimabit cadere, quæ se nunc in istis respicit custodiri.</span></p>
  </aside>

  <aside id="FN590">
    <p class="f"><a class="notebackref" href="#JB29_3"><span class="notemark">‡</span> 29:3</a> <span class="fk">Quando splendebat lucerna, </span><span class="ft"> etc. Lucerna lumen sacræ Scripturæ vocatur. Nunc ergo lucerna super caput Ecclesiæ splendet, quia sacra eloquia tenebras nostræ mentis irradiant. </span><span class="fk">Et ad lumen ejus, </span><span class="ft"> etc. Ibid. Ecclesia, etsi alienæ cogitationis occulta non penetrat, quia quasi faciem Dei non cognoscit in nocte, ponit tamen gressus boni operis directo lumine supernæ locutionis.</span></p>
  </aside>

  <aside id="FN591">
    <p class="f"><a class="notebackref" href="#JB29_4"><span class="notemark">§</span> 29:4</a> <span class="fk">Sicut fui in diebus adolescentiæ. </span><span class="ft"> Adulta erat Ecclesia, etc., usque ad cum per prædicationem filios parere non valet. </span><span class="fk">Quando secreto Deus erat in tabernaculo. </span><span class="ft"> Tabernaculum habitationem, etc., usque ad </span><span class="fk">Quando erat omnipotens mecum. </span><span class="ft"> Sequitur: </span><span class="fk">Et in circuitu, </span><span class="ft"> etc. Pueri vocantur, qui cœlestibus mandatis inserviunt, qui nunc in circumitu ejus sunt, quia in cunctis fere gentibus reperiuntur.</span></p>
  </aside>

  <aside id="FN592">
    <p class="f"><a class="notebackref" href="#JB29_6"><span class="notemark">**</span> 29:6</a> <span class="fk">Quando lavabam pedes meos. </span><span class="ft"> Pedes Ecclesiæ sunt inferiorum operum ministri, etc., usque ad pedes sunt qui exteriora ministrant. </span><span class="fk">Et petra fundebat mihi, </span><span class="ft"> etc. Ibid. Quia in ea Christi prædicamenta intimæ unctionis emanant. De hac petra rivi olei exierunt evangelistarum libri; vel rivos olei dona Spiritus dicit.</span></p>
  </aside>

  <aside id="FN593">
    <p class="f"><a class="notebackref" href="#JB29_7"><span class="notemark">††</span> 29:7</a> <span class="fk">Quando procedebam, </span><span class="ft"> etc. Per portam civitatis, etc., usque ad quod et Job fecit </span><span class="fk">Et in platea parabant, </span><span class="ft"> etc. Quia in magnæ auctoritatis latitudine sui magisterii exhibet libertatem. Qui enim recta quæ sentit publica voce prædicat, quasi in platea super cathedram sedet, cum nulla de sua prædicatione metuit, nullus pressus terroribus se sub silentio abscondit.</span></p>
  </aside>

  <aside id="FN594">
    <p class="f"><a class="notebackref" href="#JB29_8"><span class="notemark">‡‡</span> 29:8</a> <span class="fk">Videbant me juvenes, </span><span class="ft"> etc. Juvenes dicit, quia nulla consilii gravitate fulciuntur senes, morum grandævitate maturos. Et est sensus: Ecclesiæ vigorem et rectitudinem immaturi formidant, et grandævi glorificant.</span></p>
  </aside>

  <aside id="FN595">
    <p class="f"><a class="notebackref" href="#JB29_9"><span class="notemark">§§</span> 29:9</a> <span class="fk">Principes cessabunt loqui. </span><span class="ft"> Principes vel duces dicit hæreticæ pravitatis auctores. Et est sensus: Cum prædicare mihi publica voce licuit, omnis me, qui veritati non fuit subjectus, expavit. Digitum ori superponunt, dum falsis querelis non ratione vocis se reprimi, sed virtutis manu significant.</span></p>
  </aside>

  <aside id="FN596">
    <p class="f"><a class="notebackref" href="#JB29_10"><span class="notemark">***</span> 29:10</a> <span class="fk">Vocem suam cohibebant duces. </span><span class="ft"> Nimirum hi, qui post se errantes populos trahere conantur, etc., usque ad dum perversa insinuant, ad impietatem nutriendo confirmant.</span></p>
  </aside>

  <aside id="FN597">
    <p class="f"><a class="notebackref" href="#JB29_11"><span class="notemark">†††</span> 29:11</a> <span class="fk">Auris audiens. </span><span class="ft"> Ibi dixit, quid exhibuit per doctrinam, etc., usque ad qui exemplis vitæ illius bene vivendo respondet.</span></p>
  </aside>

  <aside id="FN598">
    <p class="f"><a class="notebackref" href="#JB29_12"><span class="notemark">‡‡‡</span> 29:12</a> <span class="fk">Eo quod liberassem pauperem vociferantem. </span><span class="ft"> Ecclesia pauperem vociferantem liberat, cum peccatori veniam deprecanti, eas quas commisit culpas, relaxat. </span><span class="fk">Et pupillum cui non esset adjutor. </span><span class="ft"> Pupillum liberat, dum unusquisque, etc., usque ad Hæc etiam Ecclesia et corporaliter exhibet et spiritualiter.</span></p>
  </aside>

  <aside id="FN599">
    <p class="f"><a class="notebackref" href="#JB29_13"><span class="notemark">§§§</span> 29:13</a> <span class="fk">Benedictio perituri. </span><span class="ft"> GREG. Benedictio perituri super eam venit, cum peccatoris interitum prævenit, et sanctis exhortationibus a culpæ fovea reducit. </span><span class="fk">Et cor viduæ consolatus sum. </span><span class="ft"> Magnam consolationem cor viduæ suscipit, quando fidelis anima in verbis Ecclesiæ de adventu illius, aliquid, cui spiritualiter est conjuncta, cognoscit.</span></p>
  </aside>

  <aside id="FN600">
    <p class="f"><a class="notebackref" href="#JB29_14"><span class="notemark">*</span> 29:14</a> <span class="fk">Justitia indutus sum. </span><span class="ft"> Ille justitia sicut vestimento induitur, etc., usque ad qui de culpa, quam superat, elevatur. </span><span class="fk">Et diademate judicio meo. </span><span class="ft"> Justorum judicium diadema dicitur, quia per hoc non in terrenis et in infirmis, sed sursum remunerati concupiscunt. </span><span class="fk">Indutus sum judicio: </span><span class="ft"> quod comparatur coronæ quæ supra ponitur, quia in cœlo quærit coronari, non in terra. Bona sua aperit, ut amici non increpantes erigantur, sed tacentes imitentur. Valet etiam memoria priorum contra desperationem pro increpationibus.</span></p>
  </aside>

  <aside id="FN601">
    <p class="f"><a class="notebackref" href="#JB29_15"><span class="notemark">†</span> 29:15</a> <span class="fk">Oculus fui cæco et pes claudo, </span><span class="ft"> etc. Beatus enim Job et illi per semetipsum manum præbuerat, etc., usque ad qui sibi nequam, cui bonus?</span></p>
  </aside>

  <aside id="FN602">
    <p class="f"><a class="notebackref" href="#JB29_16"><span class="notemark">‡</span> 29:16</a> <span class="fk">Pater eram pauperum. </span><span class="ft"> Pauperes enim spiritu ex ejus prædicatione generantur. </span><span class="fk">Et causam quam nesciebam. </span><span class="ft"> Ecclesia cum per electos mala, etc., usque ad sunt tamen minora pro majoribus relinquenda.</span></p>
  </aside>

  <aside id="FN603">
    <p class="f"><a class="notebackref" href="#JB29_17"><span class="notemark">§</span> 29:17</a> <span class="fk">Conterebam molas, </span><span class="ft"> etc. Iniquus dicitur diabolus; per molas, occultæ ejus insidiæ; per dentes apertæ culpæ demonstratur perpetratio. Prius ergo necesse est occulta consiliorum illius machinamenta prodere, ut auditoris nostri animam in aperto lapsu valeamus revocare.</span></p>
  </aside>

  <aside id="FN604">
    <p class="f"><a class="notebackref" href="#JB29_18"><span class="notemark">**</span> 29:18</a> <span class="fk">Dicebamque: In nidulo meo moriar. </span><span class="ft"> Per nidi nomen exprimitur, etc., usque ad nec ut quidam in initio plus agit, in consummatione minus.</span></p>
  </aside>

  <aside id="FN605">
    <p class="f"><a class="notebackref" href="#JB29_19"><span class="notemark">††</span> 29:19</a> <span class="fk">Radix, </span><span class="ft"> etc. Ibid. Radix Ecclesiæ incarnatus Christus, usque ad cogitatio mentis aperitur </span><span class="fk">Et ros morabitur, </span><span class="ft"> etc. Subaudi dicebam, etc., usque ad ut digni simus, qui de inferioribus colligamur.</span></p>
  </aside>

  <aside id="FN606">
    <p class="f"><a class="notebackref" href="#JB29_20"><span class="notemark">‡‡</span> 29:20</a> <span class="fk">Gloria mea semper innovabitur. </span><span class="ft"> Idem quasi amissam gloriam deplorat, quia eos quos ipse novæ vitæ militare credidit, vetustis desideriis servire cognoscit. </span><span class="fk">Et arcus meus. </span><span class="ft"> Scriptura est arcus, etc., usque ad quod etiam nunc est.</span></p>
  </aside>

  <aside id="FN607">
    <p class="f"><a class="notebackref" href="#JB29_21"><span class="notemark">§§</span> 29:21</a> <span class="fk">Qui me audiebant. </span><span class="ft"> Præteritorum temporum reminiscitur, in quibus omne quod ab ea dicitur, cum metu a fidelibus auditur et adversariorum proterviam deplorat. </span><span class="fk">Et intenti tacebant. </span><span class="ft"> Ad consilium ejus tacent, qui verba ejus non audent impugnare, sed credere.</span></p>
  </aside>

  <aside id="FN608">
    <p class="f"><a class="notebackref" href="#JB29_22"><span class="notemark">***</span> 29:22</a> <span class="fk">Verbis meis addere. </span><span class="ft"> Dictis ejus hæretici aliquid addere præsumunt, cum prædicamentorum rectitudinem quasi emendare moliuntur. </span><span class="fk">Et super illos stillabat. </span><span class="ft"> In hac stillatione eloquii mensura prædicationis juxta capacitatem audientium accipitur.</span></p>
  </aside>

  <aside id="FN609">
    <p class="f"><a class="notebackref" href="#JB29_23"><span class="notemark">†††</span> 29:23</a> <span class="fk">Exspectabant me sicut pluviam. </span><span class="ft"> Verba prædicationis sanctæ sicut pluviam sustinemus, cum vera humilitate ariditatem cordis nostri agnoscimus, ut potu sanctæ prædicationis irrigemur. </span><span class="fk">Et os suum aperiebant quasi ad imbrem. </span><span class="ft"> Quia dum in extrema parte sæculi verba sanctæ prædicationis accipimus, quasi ad imbrem serotinum os cordis aperimus.</span></p>
  </aside>

  <aside id="FN610">
    <p class="f"><a class="notebackref" href="#JB29_24"><span class="notemark">‡‡‡</span> 29:24</a> <span class="fk">Si quando ridebam ad eos non credebant. </span><span class="ft"> GREG. in Job., lib. 20. Hoc dicit Ecclesia ex voce capitis, etc., usque ad immoderata severitas odiosum reddat. </span><span class="fk">Et lux vultus mei non cadebat. </span><span class="ft"> Ibid. Lux vultus beati Job, etc., usque ad Ecclesia etiam clara mysteria terrenis non prædicat.</span></p>
  </aside>

  <aside id="FN611">
    <p class="f"><a class="notebackref" href="#JB29_25"><span class="notemark">§§§</span> 29:25</a> <span class="fk">Si voluissem ire, </span><span class="ft"> etc. Dominus et cum vult, venit, et cum venit, primus sedet. quia et adventus ejus in corde nostro gratuitus est, et appetitus ejus desiderii in cogitatione nostra æqualis cæteris desideriis non est. </span><span class="fk">Cumque sederem, quasi, </span><span class="ft"> etc. Et littera ædificat, etc., usque ad consolari, ministerium pietatis. </span><span class="fk">Mœrentium consolator. </span><span class="ft"> Ibid. Qui audivit de justitia Dei ut timeat, audiat, et de misericordia, ut confidat, ut sit simul metus et spes. In arca cum tabulis virga simul est, et manna, id est, cum scientia sacræ Scripturæ in pectore rectoris, virga districtionis, et manna dulcedinis.</span></p>
  </aside>

  <aside id="FN612">
    <p class="f"><a class="notebackref" href="#JB30_1"><span class="notemark">*</span> 30:1</a> <span class="fk">Nunc autem me juniores. </span><span class="ft"> GREG. Juniores tempore Ecclesiam irrident, cum hi qui ab ea egressi sunt, doctrinæ ejus verba despiciunt. </span><span class="fk">Quorum patres non dignabar, </span><span class="ft"> etc. Igitur grex Ecclesiæ, etc., usque ad eosque inter veros patres numerare contemnit.</span></p>
  </aside>

  <aside id="FN613">
    <p class="f"><a class="notebackref" href="#JB30_2"><span class="notemark">†</span> 30:2</a> <span class="fk">Quocum virtus manuum erat. </span><span class="ft"> Virtus manuum est magnitudo, etc., usque ad de proximo vero meliora quam de se ipso sentire.</span></p>
  </aside>

  <aside id="FN614">
    <p class="f"><a class="notebackref" href="#JB30_3"><span class="notemark">‡</span> 30:3</a> <span class="fk">Egestate. </span><span class="ft"> Immoderatis namque lusibus cognitionem supernæ scientiæ quo plus appetunt, plus amittunt. </span><span class="fk">Et fame steriles. </span><span class="ft"> Quia desiderant scire, unde docti et loquaces sint, non moribus compositi; unde vix exteriora capiunt, qui secreta putant se penetrasse. Qui rodebant in solitudine, etc. Hæretici qui ab universalis, etc., usque ad Lambunt vero qui blandimento linguæ tollunt. </span><span class="fk">Squalentes calamitate. </span><span class="ft"> Calamitate et miseria squalidi perhibentur, quia et morum sunt pernicie et sensuum pravitate despecti. Calamitas est quasi ægritudo: miseria est illius negligentia, unde gravior fit. Nullus squaleret, si in suis necessitatibus miseriam voluptatis non adderet.</span></p>
  </aside>

  <aside id="FN615">
    <p class="f"><a class="notebackref" href="#JB30_4"><span class="notemark">§</span> 30:4</a> <span class="fk">Et mandebant herbas, </span><span class="ft"> etc. Herbas mandere, etc., usque ad sed intentionem rectam in eisdem operibus non tenere. Ibid. Quid enim per herbas, etc., usque ad quoniam soli avaritiæ deserviunt, radice juniperi replentur, et hoc est. </span><span class="fk">Et radix juniperorum. </span><span class="ft"> Juniperi pro foliis quasi spinas habent, etc., usque ad qui plerumque sola in verbis suis exteriora lucra sectantur.</span></p>
  </aside>

  <aside id="FN616">
    <p class="f"><a class="notebackref" href="#JB30_5"><span class="notemark">**</span> 30:5</a> <span class="fk">Qui de convallibus ista rapientes. </span><span class="ft"> De convallibus illa rapiunt, etc., usque ad carnalibus quæ intus premunt.</span></p>
  </aside>

  <aside id="FN617">
    <p class="f"><a class="notebackref" href="#JB30_6"><span class="notemark">††</span> 30:6</a> <span class="fk">In desertis habitant torrentium. </span><span class="ft"> Ibid. Inventores perversorum, etc., usque ad sunt terrena quæ mali amant. </span><span class="fk">Et in cavernis terræ. </span><span class="ft"> Ibid. Hæretici enim clandestinis, etc., usque ad usque ad mala descendit. </span><span class="fk">Vel super glaream. </span><span class="ft"> Glaream munitissimos lapides dicimus, quos aqua fluvialis trahit: hæretici super glaream habitant, quia illas hominum mentes trahunt, quæ nulla stabilitatis gravitate solidantur.</span></p>
  </aside>

  <aside id="FN618">
    <p class="f"><a class="notebackref" href="#JB30_7"><span class="notemark">‡‡</span> 30:7</a> <span class="fk">Qui inter hujuscemodi læta. </span><span class="ft"> Nomine </span><span class="fk">sentium, </span><span class="ft"> etc., usque ad unde et aperte subjungitur: </span><span class="fk">Et esse sub sentibus, </span><span class="ft"> etc. De rebus quidem temporalibus gaudent, etc., usque ad a jugo servitutis mundanæ cessare non libeat, etiam si liceat.</span></p>
  </aside>

  <aside id="FN619">
    <p class="f"><a class="notebackref" href="#JB30_8"><span class="notemark">§§</span> 30:8</a> <span class="fk">Filii stultorum et ignobilium. </span><span class="ft"> Eorum filii qui fuerunt, etc., usque ad qui a terra viventium extorres facti sunt.</span></p>
  </aside>

  <aside id="FN620">
    <p class="f"><a class="notebackref" href="#JB30_9"><span class="notemark">***</span> 30:9</a> <span class="fk">Nunc in eorum canticum, </span><span class="ft"> etc. Ecclesiæ tempus exprimitur, quo publice a reprobis irridetur. </span><span class="fk">Et factus sum eis proverbium. </span><span class="ft"> Pravis proverbium efficietur, quia cum bonos mori per tormenta conspiciunt, ab eis similitudinem maledictionis sumunt, dicentes: Sic veniat tibi sicut illi trucidato.</span></p>
  </aside>

  <aside id="FN621">
    <p class="f"><a class="notebackref" href="#JB30_10"><span class="notemark">†††</span> 30:10</a> <span class="fk">Abominantur me, et longe fugiunt a me. </span><span class="ft"> Longe ab Ecclesia fugiunt iniqui, etc., usque ad scit mala sua justitiæ judicis tribuere. Sequitur:</span></p>
  </aside>

  <aside id="FN622">
    <p class="f"><a class="notebackref" href="#JB30_11"><span class="notemark">‡‡‡</span> 30:11</a> <span class="fk">Pharetram enim suam aperuit. </span><span class="ft"> Per pharetram occultum Dei judicium designatur. Cum ergo Dominus peccata videt, etc., usque ad sed in correptione virtus consilii aperitur. </span><span class="fk">Et frenum posuit in os me. </span><span class="ft"> Sancti quippe doctores, dum corda resistentium relicta divinitus vident, afflicti gementesque conticescunt, ne loquantur indignis, qui et deteriores fierent. Parcit malis tacendo, quibus tamen vitam suam per patientiam suadet.</span></p>
  </aside>

  <aside id="FN623">
    <p class="f"><a class="notebackref" href="#JB30_12"><span class="notemark">§§§</span> 30:12</a> <span class="fk">Ad dexteram Orientis calamitates. </span><span class="ft"> Ibid. Redemptor noster Oriens dicitur, etc., usque ad quia erumpente persecutione pravorum impetus justi patiuntur. </span><span class="fk">Pedes meos subverterunt. </span><span class="ft"> Per pedes Ecclesiæ, extrema illius membra signantur, quæ dum ad opera terrena deserviunt, tanto celerius falli possunt, quanto sublimia minus intelligunt. </span><span class="fk">Et oppresserunt quasi fluctibus semitis. </span><span class="ft"> Adversariorum semita fluctibus comparatur, quia vita pravorum insolenti inquietudine molesta, ad obruendam ut ita dixerim navem cordis, quasi tempestas illabitur.</span></p>
  </aside>

  <aside id="FN624">
    <p class="f"><a class="notebackref" href="#JB30_13"><span class="notemark">*</span> 30:13</a> <span class="fk">Dissipaverunt itinera mea. </span><span class="ft"> Dicat hoc beatus Job de malignis spiritibus; dicat Ecclesia de persequentibus, qui ejus itinera dissipant, dum in quorumdam infirmorum mentibus veritatis viam squalida persuasione perturbant. </span><span class="fk">Insidiati sunt mihi et prævaluerunt. </span><span class="ft"> Insidiantes prævalent, cum eos quos aperte ad malum trahere nequeunt, simulando bona pervertunt. </span><span class="fk">Et non fuit qui ferret auxilium. </span><span class="ft"> Plerumque justi tribulatione deprehensi tardari manum subvenientis æstimant, cum se persequentium immanitas paulo longius angustiat; et concita quidem sunt ereptoris remedia, sed tarda dolori videntur.</span></p>
  </aside>

  <aside id="FN625">
    <p class="f"><a class="notebackref" href="#JB30_14"><span class="notemark">†</span> 30:14</a> <span class="fk">Quasi rupto muro. </span><span class="ft"> Redemptor nobis est murus, etc., usque ad quod quidem fit, quia datur a Deo potestas inimicis. </span><span class="fk">Et aperta janua irruerunt super me. </span><span class="ft"> Cum perversis in hac vita, etc., usque ad destruere munimina fidei conantur. </span><span class="fk">Et ad meas miserias devoluti sunt. </span><span class="ft"> Reprobi per suas, et ad nostras miserias revolvuntur, quando ad ea mala, in quibus ipsi implicati sunt, etiam quosdam nobis unitos trahunt.</span></p>
  </aside>

  <aside id="FN626">
    <p class="f"><a class="notebackref" href="#JB30_15"><span class="notemark">‡</span> 30:15</a> <span class="fk">Redactus sum in nihilum. </span><span class="ft"> Apud æstimationem malorum, etc., usque ad et secundum historiam accipienda sunt, quod est planum. </span><span class="fk">Abstulisti quasi ventus desiderium meum. </span><span class="ft"> Fidelis populus se pati denuntiat, quod eos quos diligit, pati dolet. Ventus ergo desiderium tollit, cum res quælibet transitoria æternitatis appetitum destruit. </span><span class="fk">Velut nubes pertransiit. </span><span class="ft"> Nubes in alto eminet, sed hanc ad cursum flatus impellit: salus ergo ut nubes transiit, quia perversorum gloria, quo alta est, fixa non est. Expletis desideriis et actibus infirmantium, ad vocem electorum redit.</span></p>
  </aside>

  <aside id="FN627">
    <p class="f"><a class="notebackref" href="#JB30_16"><span class="notemark">§</span> 30:16</a> <span class="fk">Nunc autem in memetipso. </span><span class="ft"> In nobismet ipsis nunc anima, etc., usque ad unde mox ad corruentes redit.</span></p>
  </aside>

  <aside id="FN628">
    <p class="f"><a class="notebackref" href="#JB30_17"><span class="notemark">**</span> 30:17</a> <span class="fk">Nocte os meum perforatur doloribus. </span><span class="ft"> Sic sua dicit, ut et cadentibus congruant, etc., usque ad quasi jam quoddam habeant foramen timoris. </span><span class="fk">Et qui me comedunt. </span><span class="ft"> GREG. Quia maligni spiritus, qui carnales de Ecclesia consumunt, tanto magis quiescere a tentatione nesciunt, quanto nullo carnis pondere gravantur.</span></p>
  </aside>

  <aside id="FN629">
    <p class="f"><a class="notebackref" href="#JB30_18"><span class="notemark">††</span> 30:18</a> <span class="fk">In multitudine. </span><span class="ft"> Quid aliud vestimentum Job, etc., usque ad qui ei connexione amoris inhærebant. </span><span class="fk">Et quasi capitio tunicæ. </span><span class="ft"> Tunicæ capitium collum circumdat, etc., usque ad prædicationis vocem exstinguere conantur.</span></p>
  </aside>

  <aside id="FN630">
    <p class="f"><a class="notebackref" href="#JB30_19"><span class="notemark">‡‡</span> 30:19</a> <span class="fk">Comparatus sum luto. </span><span class="ft"> In reproborum judicio, electorum Ecclesia luto comparatur, quia temporaliter conculcata despicitur, favillæ assimilatur et cineri, quia ad sola hanc mala pervenisse æstimant, quæ in ea exhiberi corporaliter vident.</span></p>
  </aside>

  <aside id="FN631">
    <p class="f"><a class="notebackref" href="#JB30_20"><span class="notemark">§§</span> 30:20</a> <span class="fk">Clamo ad te. </span><span class="ft"> Ecclesia persecutionis suæ tempore, etc., usque ad et dilati ut proficiant, timent ne deficiant.</span></p>
  </aside>

  <aside id="FN632">
    <p class="f"><a class="notebackref" href="#JB30_21"><span class="notemark">***</span> 30:21</a> <span class="fk">Mutatus es mihi in crudelem. </span><span class="ft"> In Deo nec crudelitas nec mutabilitas venit, etc., usque ad Nihil autem de eo dignum dici potest. </span><span class="fk">Et in duritia manus tuæ. </span><span class="ft"> Manus Dei dicitur tunc voluntati nostræ contraria, cum quod ei in nobis displicet, feriendo persequitur.</span></p>
  </aside>

  <aside id="FN633">
    <p class="f"><a class="notebackref" href="#JB30_22"><span class="notemark">†††</span> 30:22</a> <span class="fk">Elevasti me et quasi. </span><span class="ft"> Quia præsentis vitæ gloria quasi in alto cernitur, etc., usque ad eorum protinus elevatio corruit.</span></p>
  </aside>

  <aside id="FN634">
    <p class="f"><a class="notebackref" href="#JB30_23"><span class="notemark">‡‡‡</span> 30:23</a> <span class="fk">Scio quia morti trades me. </span><span class="ft"> Nullus enim huc venit, etc., usque ad ideo apte subjungitur:</span></p>
  </aside>

  <aside id="FN635">
    <p class="f"><a class="notebackref" href="#JB30_24"><span class="notemark">§§§</span> 30:24</a> <span class="fk">Verumtamen non ad consumptionem eorum. </span><span class="ft"> Manum suam Dominus, etc., usque ad qui stantes exterius ab statu mentis jacebant.</span></p>
  </aside>

  <aside id="FN636">
    <p class="f"><a class="notebackref" href="#JB30_25"><span class="notemark">*</span> 30:25</a> <span class="fk">Flebam quondam. </span><span class="ft"> Plus est compassio quam datum, etc., usque ad suos eis oratione continua fletus jungit. Ibid. Tempore ultimæ persecutionis Ecclesiæ, ad memoriam reducit bona, quæ gessit tempore pacis. Quæ æterna gaudia desiderans, sed dum differuntur mala pressa, subdit:</span></p>
  </aside>

  <aside id="FN637">
    <p class="f"><a class="notebackref" href="#JB30_26"><span class="notemark">†</span> 30:26</a> <span class="fk">Exspectabam bona, et venerunt mihi mala. </span><span class="ft"> Fidelis populus exspectat bona, sed mala suscipit. </span><span class="fk">Præstolabar lucem, et eruperunt tenebræ. </span><span class="ft"> Præstolatur lucem, et tenebras incurrit, quia pro remunerationis gratia interesse jam gaudiis angelorum sperat, et tamen hic diutius dilatus, manus persequentium tolerat, ut Tobias.</span></p>
  </aside>

  <aside id="FN638">
    <p class="f"><a class="notebackref" href="#JB30_27"><span class="notemark">‡</span> 30:27</a> <span class="fk">Interiora mea efferbuerunt absque ulla requie. </span><span class="ft"> Sanctæ Ecclesiæ interiora effervescere, etc., usque ad et hoc est, </span><span class="fk">interiora ejus efferbuerunt. </span><span class="fk">Prævenerunt me dies afflictionis. </span><span class="ft"> Scit namque Ecclesia electorum quod persecutione ultima mala multa passura sit. Sed hanc afflictionis suæ dies præveniunt, quia malorum vitam inter se graviter etiam tempore pacis portat, qui jam in pravis moribus ostendunt, quid sit futurum.</span></p>
  </aside>

  <aside id="FN639">
    <p class="f"><a class="notebackref" href="#JB30_28"><span class="notemark">§</span> 30:28</a> <span class="fk">Mœrens incedebam. </span><span class="ft"> Vir sanctus elevatus, etc., usque ad hic per asperum iter venit ad patriam. </span><span class="fk">Sine furore consurgens. </span><span class="ft"> Sæpe seditiosorum tumultus hominum præpositorum suorum mentes lacessunt: qui, si boni sunt, contra tumultus insolentium clamorem habent, et furorem non habent quoniam quos clementer tolerant, docere non cessant.</span></p>
  </aside>

  <aside id="FN640">
    <p class="f"><a class="notebackref" href="#JB30_29"><span class="notemark">**</span> 30:29</a> <span class="fk">Frater fui draconum. </span><span class="ft"> Draconum nomine malitiosi, etc., usque ad sed a terra minime penna virtutis levat.</span></p>
  </aside>

  <aside id="FN641">
    <p class="f"><a class="notebackref" href="#JB30_30"><span class="notemark">††</span> 30:30</a> <span class="fk">Cutis mea denigrata est. </span><span class="ft"> Cutis nomine Ecclesiæ infirmi, etc., usque ad qui in ea sunt, zelo fidei cruciantur.</span></p>
  </aside>

  <aside id="FN642">
    <p class="f"><a class="notebackref" href="#JB30_31"><span class="notemark">‡‡</span> 30:31</a> <span class="fk">Versa est in luctum cithara. </span><span class="ft"> Ac si diceret Pacis meæ tempore, etc., usque ad quia vitia exstinguenda sunt, non caro.</span></p>
  </aside>

  <aside id="FN643">
    <p class="f"><a class="notebackref" href="#JB31_1"><span class="notemark">*</span> 31:1</a> <span class="fk">Pepigi fœdus cum oculis meis. </span><span class="ft"> GREG. in Job., l. 21. Nunc proprias per ordinem virtutes enumerat, sic vitæ suæ historiam texens ut perrarum aliquid, quod allegorice possit intelligi, interserat. </span><span class="fk">Pepigi fœdus cum oculis meis. </span><span class="ft"> Ut enim cogitationes cordis, etc., usque ad Non debent intueri quæ non licet concupisci.</span></p>
  </aside>

  <aside id="FN644">
    <p class="f"><a class="notebackref" href="#JB31_2"><span class="notemark">†</span> 31:2</a> <span class="fk">Quam enim partem haberet Deus in me desuper. </span><span class="ft"> Ac si diceret: Habere me possessionem suam excelsorum conditor renuit, si mens mea ante conspectum illius infirmis desideriis tabescit. Nulla enim placent bona Deo sine mentis munditia.</span></p>
  </aside>

  <aside id="FN645">
    <p class="f"><a class="notebackref" href="#JB31_3"><span class="notemark">‡</span> 31:3</a> <span class="fk">Nunquid non perditio est iniquo. </span><span class="ft"> Tunc erit alienatio reprobis, cum ab hæreditate districti judicis se anathema esse conspicient.</span></p>
  </aside>

  <aside id="FN646">
    <p class="f"><a class="notebackref" href="#JB31_4"><span class="notemark">§</span> 31:4</a> <span class="fk">Nonne ipse considerat vias meas et cunctos. </span><span class="ft"> Nomine viarum, etc., usque ad quæ apud nos usu viluerunt, indiscussa remaneant. GREG. Sciens se videri cavet, non tamen securus et perfectus quidem inter veteres, in præceptis futuri Christi pensat, quam multa de perfectione minus habet. Ideo dicit: </span><span class="fk">Si ambis. </span></p>
  </aside>

  <aside id="FN647">
    <p class="f"><a class="notebackref" href="#JB31_6"><span class="notemark">**</span> 31:6</a> <span class="fk">Appendat, </span><span class="ft"> quasi diceret: Quantum ad modum humanæ vitæ mala in me non video; sed nisi mediator appareat, qui omnes excedit, quantum a vera simplicitate distem, non cognosco. </span><span class="fk">In statera justa. </span><span class="ft"> Stateræ nomine mediator Dei et hominum, etc., usque ad si vitam simplicem vere tenuisset.</span></p>
  </aside>

  <aside id="FN648">
    <p class="f"><a class="notebackref" href="#JB31_7"><span class="notemark">††</span> 31:7</a> <span class="fk">Si declinavit gressus meus de via. </span><span class="ft"> Toties gressus de via declinat, quoties nostra cogitatio iter rectitudinis per consensum relinquit erroris. </span><span class="fk">Et si secutum est oculos meos cor. </span><span class="ft"> Sicut enim tentatio per oculos trahitur, sic nonnunquam concepta intrinsecus compellit sibi extrinsecus oculos deservire.</span></p>
  </aside>

  <aside id="FN649">
    <p class="f"><a class="notebackref" href="#JB31_8"><span class="notemark">‡‡</span> 31:8</a> <span class="fk">Et progenies mea eradicetur. </span><span class="ft"> Quisquis juxta hoc quod loquitur non vivit, quos verbo genuit, a stabilitate rectitudinis opere evellit</span></p>
  </aside>

  <aside id="FN650">
    <p class="f"><a class="notebackref" href="#JB31_9"><span class="notemark">§§</span> 31:9</a> <span class="fk">Si deceptum est. </span><span class="ft"> Ibid. Per hoc nec cogitasse de fornicationis macula vir sanctus demonstratur. </span><span class="fk">Et si ad ostium. </span><span class="ft"> Per hoc patenter ostendit, etc., usque ad secundum hoc quod dicit si deceptum est cor, etc.</span></p>
  </aside>

  <aside id="FN651">
    <p class="f"><a class="notebackref" href="#JB31_11"><span class="notemark">***</span> 31:11</a> <span class="fk">Hoc enim nefas est. </span><span class="ft"> Hoc inter peccatum distat et crimen, etc., usque ad sed usque ad perditionem devorat.</span></p>
  </aside>

  <aside id="FN652">
    <p class="f"><a class="notebackref" href="#JB31_12"><span class="notemark">†††</span> 31:12</a> <span class="fk">Et omnia eradicans genimina. </span><span class="ft"> Germina animæ sunt operationes bonæ, quia si luxuriæ malo non resistitur, et illa pereunt quæ bona videbantur; sed in tanta castitatis munditia quam humilis fuit aperit, cum subjungit:</span></p>
  </aside>

  <aside id="FN653">
    <p class="f"><a class="notebackref" href="#JB31_13"><span class="notemark">‡‡‡</span> 31:13</a> <span class="fk">Si contempsi subire. </span><span class="ft"> Qui judicari cum servis suis ancillisque non renuit, etc., usque ad unde et protinus subdit: </span><span class="fk">Quid enim faciam. </span></p>
  </aside>

  <aside id="FN654">
    <p class="f"><a class="notebackref" href="#JB31_15"><span class="notemark">§§§</span> 31:15</a> <span class="fk">Nunquid non in utero fecit. </span><span class="ft"> Potentibus viris magna est virtus humilitatis. Considerata æqualitate conditionis, jam ad libertatis opera se convertit.</span></p>
  </aside>

  <aside id="FN655">
    <p class="f"><a class="notebackref" href="#JB31_16"><span class="notemark">*</span> 31:16</a> <span class="fk">Si negavi quod volebant. </span><span class="ft"> Post castitatem et humilitatem subdit de libertate; per hoc ostenditur, non solum ad inopiam pauperibus sed etiam ad desiderium deseruisse. </span><span class="fk">Et oculos viduæ. </span><span class="ft"> Incunctanter dandum est, quod cum vera humilitate quærit, id est, quod nec ex desiderio, sed ex necessitate poscitur, ut non solum ex munere, sed etiam celeritate muneris bonorum operum merita augeantur.</span></p>
  </aside>

  <aside id="FN656">
    <p class="f"><a class="notebackref" href="#JB31_17"><span class="notemark">†</span> 31:17</a> <span class="fk">Si comedi buccellam meam solus. </span><span class="ft"> Non solum exterius dedi, etc., usque ad Nec istam pietatem sibi, sed gratiæ Dei attribuit, dicens.</span></p>
  </aside>

  <aside id="FN657">
    <p class="f"><a class="notebackref" href="#JB31_19"><span class="notemark">‡</span> 31:19</a> <span class="fk">Si despexi prætereuntem. </span><span class="ft"> Quod pauperem non despexit, virtutem humilitatis exhibuit; quod autem operuit, pietatis. Ignoto autem proximo misertum se indicat, quem prætereuntem vocat, quia apud piam mentem plus natura valet, quam notitia, ut in Job.</span></p>
  </aside>

  <aside id="FN658">
    <p class="f"><a class="notebackref" href="#JB31_21"><span class="notemark">§</span> 31:21</a> <span class="fk">Si levavi super pusillum. </span><span class="ft"> Ibid. Ac si patenter dicat, etc., usque ad quod in porta agebatur, significat.</span></p>
  </aside>

  <aside id="FN659">
    <p class="f"><a class="notebackref" href="#JB31_22"><span class="notemark">**</span> 31:22</a> <span class="fk">Humerus meus. </span><span class="ft"> Si ea bona quæ ore protuli, etc., usque ad ut ostendat in se conjunctas, singulas enumerat.</span></p>
  </aside>

  <aside id="FN660">
    <p class="f"><a class="notebackref" href="#JB31_23"><span class="notemark">††</span> 31:23</a> <span class="fk">Semper enim quasi tu mentes. </span><span class="ft"> Fluctus, cum tumentes desuper imminent, etc., usque ad quam sancti quotidie expavescunt. </span><span class="fk">Pondus ejus ferre non potui, </span><span class="ft"> quoniam qui extremi judicii adventum intenta mente considerat, profecto videtur, quia tantus pavor imminet, quantus non solum tunc videre, sed etiam nunc providere pertimescat.</span></p>
  </aside>

  <aside id="FN661">
    <p class="f"><a class="notebackref" href="#JB31_24"><span class="notemark">‡‡</span> 31:24</a> <span class="fk">Si putavi aurum. </span><span class="ft"> GREG. in Job., l. 22. De Creatore quippe desperasse fuerat, si spem in creaturam posuisset: qui enim labenti innititur, necesse est ut cum labente labatur.</span></p>
  </aside>

  <aside id="FN662">
    <p class="f"><a class="notebackref" href="#JB31_25"><span class="notemark">§§</span> 31:25</a> <span class="fk">Si lætatus sum. </span><span class="ft"> Nihil enim extra Deum menti sufficit, quæ Deum veraciter quærit, etc., usque ad Intellectus vel otio torpet, vel elatione vanescit, et ideo ait: </span><span class="fk">Si lætatus sum. </span><span class="ft"> Cum autem quæ intelligit, etc., usque ad a luce invisibili cor extra inhians cæcatur, et est sensus.</span></p>
  </aside>

  <aside id="FN663">
    <p class="f"><a class="notebackref" href="#JB31_26"><span class="notemark">***</span> 31:26</a> <span class="fk">Si vidi solem. </span><span class="ft"> Pene soli homines sua bona non vident, etc., usque ad dum contemplatione mentis, sol de cœlo. </span><span class="fk">Et lunam incedentem. </span><span class="ft"> Lunam dicit famam, quæ lucens in nocte hujus vitæ ex bono opere vires accipit. </span><span class="fk">Et non est lætatum in abscondito cor meum. </span><span class="ft"> Sunt enim qui suis præconiis extolluntur apud se, et gaudent. Et hoc est:</span></p>
  </aside>

  <aside id="FN664">
    <p class="f"><a class="notebackref" href="#JB31_27"><span class="notemark">†††</span> 31:27</a> <span class="fk">Et lætatum est, etc. </span><span class="ft"> Et quia inconsiderata mens favoribus tracta aliquando laudat quod fecit, addit: </span><span class="fk">Et osculatus sum: </span><span class="ft"> per os locutio designatur: manum ergo suam osculatur ore suo, qui laudat quod facit.</span></p>
  </aside>

  <aside id="FN665">
    <p class="f"><a class="notebackref" href="#JB31_28"><span class="notemark">‡‡‡</span> 31:28</a> <span class="fk">Quæ est iniquitas. </span><span class="ft"> Ibid. Quia auctoris sui gratiam negare convincitur quisquis sibi tribuens quod operatur. </span><span class="fk">Maxima. </span><span class="ft"> Omne peccatum, quod ex infirmitate est, spem non perdit, quia a Deo veniam quærit; præsumptio vero, quanto longius est ab humilitate, tanto gravius desperatione, et dum sibi vires tribuit, a Deo non requirit.</span></p>
  </aside>

  <aside id="FN666">
    <p class="f"><a class="notebackref" href="#JB31_29"><span class="notemark">§§§</span> 31:29</a> <span class="fk">Si gavisus sum ad. </span><span class="ft"> Quia videlicet et inimicum diligens, dum adversario ruenti condoluit, et malis illius ipse ad bonum crevit</span></p>
  </aside>

  <aside id="FN667">
    <p class="f"><a class="notebackref" href="#JB31_30"><span class="notemark">*</span> 31:30</a> <span class="fk">Non enim dedi. </span><span class="ft"> Nonnulli enim quos adversarios æstimant, maledictione feriunt, quia virtute nequaquam possunt.</span></p>
  </aside>

  <aside id="FN668">
    <p class="f"><a class="notebackref" href="#JB31_31"><span class="notemark">†</span> 31:31</a> <span class="fk">Si non dixerunt viri. </span><span class="ft"> Secum enim adversarios conversantes tolerabat, quia injuste agentibus per silentium non cedebat, sed per rectitudinem contraibat. </span><span class="fk">Quis det de. </span><span class="ft"> Hoc mystice de Christo, de cujus carnibus saturari cupierunt, vel domestici Judæi, ejus corpus volentes quasi consumendo exstinguere, vel gentiles credentes, qui de corpore ejus quotidie reficiuntur.</span></p>
  </aside>

  <aside id="FN669">
    <p class="f"><a class="notebackref" href="#JB31_32"><span class="notemark">‡</span> 31:32</a> <span class="fk">Foris non mansit peregrinus. </span><span class="ft"> Dicturus in hospitalitatis gratia largitatem suam, prius qualis apud se fuerit, exposuit, quia exteriora munera ex interiori cordis munditia condiuntur.</span></p>
  </aside>

  <aside id="FN670">
    <p class="f"><a class="notebackref" href="#JB31_33"><span class="notemark">§</span> 31:33</a> <span class="fk">Si abscondi quasi homo. </span><span class="ft"> Hominis proprium esse conspicit, etc., usque ad expressa confessione peccati, recte subjungitur:</span></p>
  </aside>

  <aside id="FN671">
    <p class="f"><a class="notebackref" href="#JB31_34"><span class="notemark">**</span> 31:34</a> <span class="fk">Si expavi ad multitudinem. </span><span class="ft"> Nihil mundi cupere magna est securitas, ut immutabili hærens, omnibus infra turbatis non turbetur in mente, etsi extra quandoque, carnis infirmitate. </span><span class="fk">Et despectio. </span><span class="ft"> Boni nec despecti sua aperiunt, etc., usque ad tanquam per oris ostium egrediuntur, unde: </span><span class="fk">Et non magis tacui. </span><span class="ft"> Bene præmittit, </span><span class="fk">tacui, </span><span class="ft"> quia qui impatiens tacere nescit, a domo conscientiæ exit. Hoc mystice de Christo, qui multos persequentes non timuit, et despicientes, qui et tacuit, nec egressus potentia vindicavit.</span></p>
  </aside>

  <aside id="FN672">
    <p class="f"><a class="notebackref" href="#JB31_35"><span class="notemark">††</span> 31:35</a> <span class="fk">Quis mihi tribuat auditorem, ut desiderium meum audiat? </span><span class="ft"> Mediatorem requirit, sciens quod ad requiem liberationis æternæ humani desiderii, preces nisi per advocatum suum, audiri non possunt: de quo subditur. </span><span class="fk">Et librum scribat; unde: Pater non judicat quemquam, sed omne judicium dedit Filio. </span><span class="ft"> Qui veniens ad nostram redemptionem, etc., usque ad sed cur, beate Job, scribi librum desideras?</span></p>
  </aside>

  <aside id="FN673">
    <p class="f"><a class="notebackref" href="#JB31_36"><span class="notemark">‡‡</span> 31:36</a> <span class="fk">Ut in humero meo portem illum. </span><span class="ft"> Librum in humero portare est Scripturam sacram operando perficere. Prius autem describitur in humero portari, et postmodum sicut corona circumdari, quia sacri eloquii mandata si modo bene portantur in opere, postmodum nobis victoriæ coronam exhibent in retributione.</span></p>
  </aside>

  <aside id="FN674">
    <p class="f"><a class="notebackref" href="#JB31_37"><span class="notemark">§§</span> 31:37</a> <span class="fk">Per singulos gradus meos. </span><span class="ft"> Incrementa virtutum gradus vocat, etc., usque ad sed etiam per opera demonstrat. </span><span class="fk">Et quasi principi offeram eum. </span><span class="ft"> Quod offerimus, manu tenemus. Venienti ergo ad judicium librum offerre est verba præceptorum ejus in actione tenuisse.</span></p>
  </aside>

  <aside id="FN675">
    <p class="f"><a class="notebackref" href="#JB31_38"><span class="notemark">***</span> 31:38</a> <span class="fk">Si adversum me. </span><span class="ft"> Ad majorem ostensionem, etc., usque ad et nullis operibus excultos terra dicitur. </span><span class="fk">Et cum ipsa sulci. </span><span class="ft"> Sulci dicuntur hi qui, etc., usque ad et rudes contra eum clamant, et perfecti deflent</span></p>
  </aside>

  <aside id="FN676">
    <p class="f"><a class="notebackref" href="#JB31_39"><span class="notemark">†††</span> 31:39</a> <span class="fk">Si fructus ejus comedi. </span><span class="ft"> Qui præest et subest, etc., usque ad a quibus fructus corporeæ servitutis accepit. </span><span class="fk">Animam agricolarum ejus afflixi. </span><span class="ft"> Animas agricolarum affligit rector Ecclesiæ, etc., usque ad qui non suam gloriam quærit, ab omnibus vult adjuvari.</span></p>
  </aside>

  <aside id="FN677">
    <p class="f"><a class="notebackref" href="#JB31_40"><span class="notemark">‡‡‡</span> 31:40</a> <span class="fk">Pro frumento. </span><span class="ft"> Si, inquam, hoc vel illud feci, etc., usque ad de illis ergo, </span><span class="fk">Gloria ejus quasi flos feni. </span><span class="fk">Pro frumento. </span><span class="ft"> Pro frumento quippe tribulus, et pro hordeo spina oritur, cum in retributione ultima, in qua remuneratio laboris quæritur, punctio doloris invenitur.</span></p>
  </aside>

  <aside id="FN678">
    <p class="f"><a class="notebackref" href="#JB32_1"><span class="notemark">*</span> 32:1</a> <span class="fk">Miserunt autem tres. </span><span class="ft"> GREG. Tandem beati Job plenas, etc., usque ad et in vetustate se retinendo pravis suis sermonibus speculationi rectoris nocent.</span></p>
  </aside>

  <aside id="FN679">
    <p class="f"><a class="notebackref" href="#JB32_2"><span class="notemark">†</span> 32:2</a> <span class="fk">Et iratus indignatusque est Eliu. </span><span class="ft"> Eliu Deus meus iste, etc., usque ad quamvis ab eorum vita elationis pravitate disjungitur. </span><span class="fk">Iratus est autem adversus Job. </span><span class="ft"> Vanæ enim gloriæ sectatores, etc., usque ad intus positos premunt qualitate dicendi, id est, vitio elationis.</span></p>
  </aside>

  <aside id="FN680">
    <p class="f"><a class="notebackref" href="#JB32_6"><span class="notemark">‡</span> 32:6</a> <span class="fk">Respondensque Eliu filius. </span><span class="ft"> GREG. in Job., l. 23. Hæc quia soliditate gravitatis carent, etc., usque ad usum tamen exercet vehementer. Ibid. Non parva condemnatio est ex bono, etc., usque ad ut in ejus ruina discerent quid de elatione timerent.</span></p>
  </aside>

  <aside id="FN681">
    <p class="f"><a class="notebackref" href="#JB32_11"><span class="notemark">§</span> 32:11</a> <span class="fk">Exspectavi enim sermones vestros, audivi prudentiam vestram. </span><span class="ft"> Cum dicit </span><span class="fk">exspectavi, etc., </span><span class="ft"> declarat se ad verba, etc., usque ad in quorum verbis dogmata perversa reprehendunt.</span></p>
  </aside>

  <aside id="FN682">
    <p class="f"><a class="notebackref" href="#JB32_12"><span class="notemark">**</span> 32:12</a> <span class="fk">Sed, ut video, non est qui arguere possit Job. </span><span class="ft"> Sæpe hæretici per hoc quod esse, etc., usque ad quorum voce Eliu obviat, dicens:</span></p>
  </aside>

  <aside id="FN683">
    <p class="f"><a class="notebackref" href="#JB32_13"><span class="notemark">††</span> 32:13</a> <span class="fk">Ne forte dicatis. </span><span class="ft"> Quasi, incassum dicitis, etc., usque ad et pervenienti æterna præmia servat.</span></p>
  </aside>

  <aside id="FN684">
    <p class="f"><a class="notebackref" href="#JB32_14"><span class="notemark">‡‡</span> 32:14</a> <span class="fk">Nihil locutus est mihi. </span><span class="ft"> Ibid. Eliu quidem publice beatum Job audierat, etc., usque ad cum sapientiores se et ipsis redarguentibus arbitrantur. Quia vero ait: </span><span class="fk">Et ego non secundum sermones vestros respondebo. </span><span class="ft"> Bene beato Job non, etc., usque ad sed de se plus quam necesse est, digna suspicantur.</span></p>
  </aside>

  <aside id="FN685">
    <p class="f"><a class="notebackref" href="#JB32_15"><span class="notemark">§§</span> 32:15</a> <span class="fk">Extimuerunt nec responderunt ultra. </span><span class="ft"> Bene ab Eliu verba amici Job extimuisse referuntur, quia nonnunquam arroganter Ecclesiæ defensores, quamvis ordinem dicendi non teneant, tamen adversarios virtute dictorum perturbant, etc. </span><span class="fk">Vide Greg. loc. cit. usque ad fin. cap. </span></p>
  </aside>

  <hr/>

  

  
  <div class="fixedButton">
    <a href="#start"><img src="../Images/Flecha.png" width="50"/></a>
  </div>

  <button onclick="history.back()" class="fixedButtonBack"><img src="../Images/FlechaBk.png" width="70"/></button></body>
</html>